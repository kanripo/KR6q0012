# -*- mode: mandoku-view -*-
#+TITLE: 五燈會元
#+DATE: 2015-08-30 21:42:50
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6q0012_X_008-0163b>
#+PROPERTY: JUAN 13

¶<pb:KR6q0012_WYG_013-1a>
欽定四庫全書
　五燈㑹元卷十三¶
　　　¶　　　　　　　　　宋　釋普濟　撰
　　青原下四世¶
　　　雲巖晟禪師法嗣¶
瑞州洞山良价悟本禪師會稽俞氏子幼歲從師念¶般
若心經至無眼耳鼻舌身意處忽以手捫面問師¶曰某
甲有眼耳鼻舌等何故經言無其師駭然異之¶曰吾非
<pb:KR6q0012_WYG_013-1b>
汝師即指往五洩山禮黙禪師披剃年二十¶一詣嵩山
具戒遊方首詣南泉值馬祖諱辰修齋泉¶問衆曰來日
設馬祖齋未審馬祖還來否衆皆無對¶師出對曰待有
伴即來泉曰此子雖後生甚堪雕琢¶師曰和尚莫壓良
為賤次㕘潙山問曰頃聞南陽忠¶國師有無情說法話
某甲未究其微潙曰闍黎莫記¶得麽師曰記得潙曰汝
試舉一徧看師遂舉僧問如¶何是古佛心國師曰牆壁
瓦礫是僧曰牆壁瓦礫豈¶不是無情國師曰是僧曰還
<pb:KR6q0012_WYG_013-2a>
解說法否國師曰常說¶熾然說無間歇僧曰某甲為甚
麽不聞國師曰汝自<md:KR6q0012_X_013-0260c>¶不聞不可妨他聞者也僧曰未審
甚麽人得聞國師¶曰諸聖得聞僧曰和尚還聞否國師
曰我不聞僧曰¶和尚旣不聞爭知無情解說法國師曰
賴我不聞我¶若聞即齊於諸聖汝即不聞我說法也僧
曰恁麽則¶衆生無分去也國師曰我爲衆生說不為諸
聖說僧¶曰衆生聞後如何國師曰即非衆生僧曰無情
說法¶據何典教國師曰灼然言不該典非君子之所談
<pb:KR6q0012_WYG_013-2b>
汝¶豈不見華嚴經云刹說衆生說三世一切說師舉了¶
潙曰我這裏亦有秖是罕遇其人師曰某甲未明乞¶師
指示潙竪起拂子曰會麽師曰不會請和尚說潙¶曰父
母所生口終不為子說師曰還有與師同時慕¶道者否
潙曰此去澧陵攸縣石室相連有雲巖道人¶若能撥草
瞻風必為子之所重師曰未審此人如何¶潙曰他曽問
老僧學人欲奉師去時如何老僧對他¶道直須絶滲漏
始得他道還得不違師旨也無老僧¶道第一不得道老
<pb:KR6q0012_WYG_013-3a>
僧在這裏師遂辭潙山徑造雲巖¶舉前因緣了便問無
情說法甚麽人得聞巖曰無情¶得聞師曰和尚聞否巖
曰我若聞汝即不聞吾說法¶也師曰某甲為甚麽不聞
巖豎起拂子曰還聞麽師¶曰不聞巖曰我說法汝尚不
聞豈况無情說法乎師¶曰無情說法該何典教巖曰豈
不見彌陁經云水鳥¶𣗳林悉皆念佛念法師於此有省
乃述偈曰也大奇¶也大奇無情說法不思議若將耳聽
終難會眼處聞¶時方得知師問雲巖某甲有餘習未盡
<pb:KR6q0012_WYG_013-3b>
巖曰汝曽作<md:KR6q0012_X_013-0261a>¶甚麽來師曰聖諦亦不為巖曰還歡喜也
未師曰歡¶喜則不無如糞掃堆頭拾得一顆明珠師問
雲巖擬¶欲相見時如何曰問取通事舍人師曰見問次
曰向¶汝道甚麽師辭雲巖巖曰甚麽處去師曰雖離和
尚¶未卜所止曰莫湖南去師曰無曰莫歸郷去師曰無¶
曰早晚却回師曰待和尚有住處即來曰自此一别¶難
得相見師曰難得不相見臨行又問百年後忽有¶人問
還邈得師真否如何祇對巖良久曰秖這是師¶沈吟巖
<pb:KR6q0012_WYG_013-4a>
曰价闍黎承當箇事大須審細師猶涉疑後¶因過水睹
影大悟前旨有偈曰切忌從他覓迢迢與¶我疎我今獨
自往處處得逢渠渠今正是我我今不¶是渠應須恁麽
㑹方得契如如他日因供養雲巖真¶次僧問先師道秖
這是莫便是否師曰是曰意旨如¶何師曰當時幾錯㑹
先師意曰未審先師還知有也¶無師曰若不知有爭解
恁麽道若知有爭肯恁麽道¶(長慶云旣知有為甚麽恁/麽道又云養子方知父慈)
師在泐潭見初首座有語¶曰也大奇也大奇佛界道界
<pb:KR6q0012_WYG_013-4b>
不思議師遂問曰佛界¶道界即不問秖如說佛界道界
底是甚麽人初良久¶無對師曰何不⬤道初曰爭即不
得師曰道也未曽¶道說甚麽爭即不得初無對師曰佛
之與道俱是名¶言何不引教初曰教道甚麽師曰得意
忘言初曰猶¶將教意向心頭作病在師曰說佛界道界
底病大小¶初又無對次日忽遷化時稱師為問殺首座
价師自¶唐大中末於新豐山接誘學徒厥後盛化豫章
高安<md:KR6q0012_X_013-0261b>¶之洞山權開五位善接三根大闡一音廣𢎞萬品
<pb:KR6q0012_WYG_013-5a>
横¶抽寳劒剪諸見之稠林妙叶𢎞通截萬端之穿鑿又¶
得曹山深明的旨妙唱嘉猷道合君臣偏正回互由¶是
洞上𤣥風播於天下故諸方宗匠咸共推尊之曰¶曹洞
宗師因雲巖諱日營齋僧問和尚於雲巖處得¶何指示
師曰雖在彼中不蒙指示曰旣不蒙指示又¶用設齋作
甚麽師曰爭敢違背他曰和尚初見南泉¶為甚麽却與
雲巖設齋師曰我不重先師道德佛法¶秖重他不為我
說破曰和尚為先師設齋還肯先師¶也無師曰半肯半
<pb:KR6q0012_WYG_013-5b>
不肯曰為甚麽不全肯師曰若全¶肯即孤負先師也問
欲見和尚本來師如何得見師¶曰年牙相似即無阻矣
僧擬進語師曰不躡前蹤别¶請一問僧無對(雲居代云/恁麽則不)
(見和尚本來師也僧問長慶如何是年牙相似/者慶¶云古人恁麽道闍⬤又向這裏覓箇甚麽)問寒暑
到來如何回避師曰何¶不向無寒暑處去曰如何是無
寒暑處師曰寒時寒¶殺闍黎熱時熱殺闍黎上堂還有
不報四恩三有者¶麽衆無對又曰若不體此意何超始
終之患直須心¶心不觸物步步無處所常無間㫁始得
<pb:KR6q0012_WYG_013-6a>
相應直須努¶力莫閒過日問僧甚處來曰遊山來師曰
還到頂麽¶曰到師曰頂上有人麽曰無人師曰恁麽則
不到頂¶也曰若不到頂爭知無人師曰何不且住曰某
甲不¶辭住西天有人不肯師曰我從來疑著這漢師與
泰¶首座冬節喫果子次乃問有一物上拄天下拄地黒¶
似漆常在動用中動用中收不得且道過在甚麽處<md:KR6q0012_X_013-0261c>¶泰
曰過在動用中(同安顯别/云不知)師喚侍者掇退果卓問¶靈峯
從甚處來曰天台來師曰見智者否曰義存喫¶鐡棒有
<pb:KR6q0012_WYG_013-6b>
分僧問如何是西來意師曰大似駭雞犀問¶蛇吞蝦蟇
救則是不救則是師曰救則雙目不覩不¶救則形影不
彰有僧不安要見師師遂往僧曰和尚¶何不救取人家
男女師曰你是甚麽人家男女曰某¶甲是大闡提人家
男女師良久僧曰四山相逼時如¶何師曰老僧日前也
向人家屋簷下過來曰回互不¶回互師曰不回互曰教
某甲向甚處去師曰粟畬裏¶去僧噓一聲曰珍重便坐
脫師以拄杖敲頭三下曰¶汝秖解與麽去不解與麽來
<pb:KR6q0012_WYG_013-7a>
因夜㕘不㸃燈有僧出¶問話退後師令侍者㸃燈乃召
適來問話僧出來其¶僧近前師曰將取三兩粉來與這
箇上座其僧拂袖¶而退自此省發遂罄捨衣資設齋得
三年後辭師師¶曰善為時雪峯侍立問曰秪如這僧辭
去幾時却來¶師曰他秖知一去不解再來其僧歸堂就
衣鉢下坐¶化峯上報師師曰雖然如此猶較老僧三生
在雪峯¶上問訊師曰入門來須有語不得道早箇入了
也峯¶曰某甲無口師曰無口且從還我眼來峯無語(雲/居)
<pb:KR6q0012_WYG_013-7b>
(别前¶語云待某甲有口即道/長慶别云恁麽則某甲謹退)雪峯般柴次乃於師靣前¶
抛下一束師曰重多少峯曰盡大地人提不起師曰¶爭
得到這裏峯無語問僧甚處來曰三祖塔頭來師¶曰旣
從祖師處來又要見老僧作甚麽曰祖師即别¶學人與
和尚不别師曰老僧欲見闍黎本來師還得<md:KR6q0012_X_013-0262a>¶否曰亦須
待和尚自出頭來始得師曰老僧適來暫¶時不在官人
問有人修行否師曰待公作男子即修¶行僧問相逢不
拈出舉意便知有時如何師乃合掌¶頂戴問僧作甚麽
<pb:KR6q0012_WYG_013-8a>
來曰孝順和尚來師曰世間甚麽¶物最孝順僧無對上
堂有一人在千人萬人中不背¶一人不向一人你道此
人具何面目雲居出曰某甲¶㕘堂去師有時曰體得佛
向上事方有些子語話分¶僧問如何是語話師曰語話
時闍黎不聞曰和尚還¶聞否師曰不語話時即聞問如
何是正問正答師曰¶不從口裏道曰若有人問師還答
否師曰也未曽問¶問如何是從門入者非寳師曰便好
休問和尚出世¶幾人肯師曰並無一人肯曰為甚麽並
<pb:KR6q0012_WYG_013-8b>
無一人肯師¶曰為他箇箇氣宇如王師問講維摩經僧
曰不可以¶智知不可以識識喚作甚麽語曰讃法身語
師曰唤¶作法身早是讃也問時時勤拂拭為甚麽不得
他衣¶鉢未審甚麽人合得師曰不入門者曰秖如不入
門¶者還得也無師曰雖然如此不得不與他却又曰直¶
道本來無一物猶未合得他衣鉢汝道甚麽人合得¶這
裏合下得一轉語且道下得甚麽語時有一僧下¶九十
六轉語並不契末後一轉始愜師意師曰闍黎¶何不早
<pb:KR6q0012_WYG_013-9a>
恁麽道别有一僧密聽秖不聞末後一轉遂¶請益其僧
僧不肯說如是三年相從終不為舉一日¶因疾其僧曰
某三年請舉前話不蒙慈悲善取不得¶惡取去遂持刀
白曰若不為某舉即殺上座去也其<md:KR6q0012_X_013-0262b>¶僧悚然曰闍黎且
待我為你舉乃曰直饒將來亦無¶處著其僧禮謝有庵
主不安凡見僧便曰相救相救¶多下語不契師乃去訪
之主亦曰相救師曰甚麽相¶救主曰莫是藥山之孫雲
巖嫡子麽師曰不敢主合¶掌曰大家相送便遷化僧問
<pb:KR6q0012_WYG_013-9b>
亡僧遷化向甚麽處去¶師曰火後一莖茆問師尋常教
學人行鳥道未審如¶何是鳥道師曰不逢一人曰如何
行師曰直須足下¶無私去曰秖如行鳥道莫便是本來
靣目否師曰闍¶黎因甚顚倒曰甚麽處是學人顚倒師
曰若不顚倒¶因甚麽却認奴作郎曰如何是本來靣目
師曰不行¶鳥道師謂衆曰知有佛向上人方有語話分
僧問如¶何是佛向上人師曰非佛(保福别云佛非法眼/别云方便呼為佛)
師與¶密師伯過水乃問過水事作麽生伯曰不濕脚師
<pb:KR6q0012_WYG_013-10a>
曰¶老老大大作這箇語話伯曰你又作麽生師曰脚不¶
濕問僧甚處去來曰製鞋來師曰自解依他曰依他¶師
曰他還指教汝也無曰允即不違僧問茱茰如何¶是沙
門行茰曰行則不無有覺即乖别有僧舉似師¶師曰他
何不道未審是甚麽行僧遂進此語茰曰佛¶行佛行僧
回舉似師師曰幽州猶似可最苦是新羅¶(東禪齊拈云/此語還有疑)
(訛也無若有且道甚麽處不得若無他又道最苦是新/羅還檢㸃得出麽他道行則¶不無有覺即乖却令再問)
(是甚麽行又道佛行那僧是/㑹了問不㑹了問請㫁看)僧却問如¶何是沙門行師
<pb:KR6q0012_WYG_013-10b>
曰頭長三尺頸長二寸師令侍者持¶此語問三聖然和
尚聖於侍者手上掐一掐侍者回¶舉似師師肯之師見
幽上座來遽起向禪牀後立幽<md:KR6q0012_X_013-0262c>¶曰和尚為甚麽回避學
人師曰將謂闍黎不見老僧¶問如何是𤣥中又𤣥師曰
如死人舌師洗鉢次見兩¶烏爭蝦蟇有僧便問這箇因
甚麽到恁麽地師曰秖¶為闍黎問如何是毗盧師法身
主師曰禾莖粟⬤問¶三身之中阿那身不墮衆數師曰
吾常於此切(僧問曹山¶先師道吾常於此切意作麽生/山云要頭便斫去又問雪峯峯以拄杖劈)
<pb:KR6q0012_WYG_013-11a>
(口打云我亦/曽到洞山來)㑹¶下有老宿去雲巖回師問汝去雲巖作
甚麽宿曰不¶㑹師代曰堆堆地師行脚時㑹一官人曰
三祖信心¶銘弟子擬註師曰纔有是非紛然失心作麽
生註(法眼¶代云恁麽/則弟子不註也)師看稻次見朗上座牽牛師曰這
箇牛¶須好看恐傷人苗稼朗曰若是好牛應不傷人苗
稼¶僧問如何是青山白雲父師曰不森森者是曰如何¶
是白雲青山兒師曰不辯東西者是曰如何是白雲¶終
日倚師曰去離不得曰如何是青山總不知師曰¶不顧
<pb:KR6q0012_WYG_013-11b>
視者是問清河彼岸是甚麽草師曰是不萌之¶草師作
五位君臣頌曰正中偏三更初夜月明前莫¶怪相逢不
相識隱隱猶懷舊日嫌偏中正失曉老婆¶逢古鏡分明
覿靣别無真休更迷頭猶認影正中來¶無中有路隔塵
埃但能不觸當今諱也勝前朝斷舌¶才兼中至兩刃交
鋒不須避好手猶如火裏蓮宛然¶自有沖天志兼中到
不落有無誰敢和人人盡欲出¶常流折合還歸炭裏坐
上堂向時作麽生奉時作麽¶生功時作麽生共功時作
<pb:KR6q0012_WYG_013-12a>
麽生功功時作麽生僧問¶如何是向師曰喫飯時作麽
生曰如何是奉師曰背<md:KR6q0012_X_013-0263a>¶時作麽生曰如何是功師曰放
下钁頭時作麽生曰¶如何是共功師曰不得色曰如何
是功功師曰不共¶乃示頌曰聖主由來法帝堯御人以
禮曲龍腰有時¶閙市頭邊過到處文明賀聖朝淨洗濃
粧為阿誰子¶規聲裏勸人歸百花落盡啼無盡更向亂
峯深處啼¶枯木花開刼外春倒騎玉象趂麒麟而今高
隱千峯¶外月皎風清好日辰衆生諸佛不相侵山自高
<pb:KR6q0012_WYG_013-12b>
兮水¶自深萬别千差明㡳事鷓鴣啼處百花新頭角纔
生¶已不堪擬心求佛好羞慚迢迢空劫無人識肯向南¶
詢五十三師因曹山辭遂囑曰吾在雲巖先師處親¶印
寶鏡三昧事窮的要今付於汝詞曰如是之法佛¶祖密
付汝今得之宜善保䕶銀盌盛雪明月藏鷺類¶之弗齊
混則知處意不在言來機亦赴動成窠臼差¶落顧佇背
觸俱非如大火聚但形文彩即屬染汙夜¶半正明天曉
不露為物作則用拔諸苦雖非有為不¶是無語如臨寶
<pb:KR6q0012_WYG_013-13a>
鏡形影相覩汝不是渠渠正是汝如¶世嬰兒五相完具
不去不來不起不住婆婆和和有¶句無句終不得物語
未正故重離六爻偏正回互疊¶而為三變盡成五如荎
(徒結/切)草味如金剛杵正中妙¶挾敲唱雙舉通宗通塗挾
帶挾路錯然則吉不可犯¶忤天真而妙不屬迷悟因緣
時節寂然昭著細入無¶間大絶方所毫忽之差不應律
吕今有頓漸緣立宗¶趣宗趣分矣即是規矩宗通趣極
真常流注外寂中¶揺係駒伏鼠先聖悲之為法檀度隨
<pb:KR6q0012_WYG_013-13b>
其顛倒以緇為<md:KR6q0012_X_013-0263b>¶素顛倒想滅肯心自許要合古轍請觀
前古佛道垂¶成十劫觀𣗳如虎之缺如馬之⬤(之戍/切)以
有下劣寶¶几珍御以有驚異貍奴白牯羿以巧力射中
百步箭¶鋒相直巧力何預木人方歌石女起舞非情識
到寜¶容思慮臣奉於君子順於父不順非孝不奉非輔
潛¶行密用如愚若魯但能相續名主中主師又曰末法¶
時代人多乾慧若要辯驗真偽有三種滲漏一曰見¶滲
漏機不離位墮在毒海二曰情滲漏滯在向背見¶處偏
<pb:KR6q0012_WYG_013-14a>
枯三曰語滲漏究妙失宗機昧終始濁智流轉¶於此三
種子宜知之又綱要偈三首一敲唱俱行偈¶曰金針雙
鎖備叶路隱全該寶印當風妙重重錦縫¶開二金鎖𤣥
路偈曰交互明中暗功齊轉覺難力窮¶㤀進退金鎖網
鞔鞔三不墮凡聖(亦名理/事不涉)偈曰事理¶俱不涉回照絶幽
微背風無巧拙電火爍難追上堂¶道無心合人人無心
合道欲識箇中意一老一不老¶(後僧問曹山如何是一/老山云不扶持云如何)
(是一不老山云枯木僧又舉/似逍遥忠忠云三從六義)¶問僧世間何物最苦曰地
<pb:KR6q0012_WYG_013-14b>
獄最苦師曰不然在此衣¶線下不明大事是名最苦師
與密師伯行次指路傍¶院曰裏靣有人說心說性伯曰
是誰師曰被師伯一¶問直得去死十分伯曰說心說性
底誰師曰死中得¶活問僧名甚麽曰某甲師曰阿⬤箇
是闍黎主人公¶曰見祇對次師曰苦哉苦哉今時人例
皆如此秖認¶得驢前馬後底將為自己佛法平沈此之
是也賔中¶主尚未分如何辯得主中主僧便問如何是
主中主<md:KR6q0012_X_013-0263c>¶師曰闍黎自道取曰某甲道得即是賔中主(雲/居)
<pb:KR6q0012_WYG_013-15a>
(代云某甲¶道得/不是賔中主)如何是主中主師曰恁麽道即易相續
也¶大難遂示頌曰嗟見今時學道流千千萬萬認門頭¶
恰似入京朝聖主秖到潼關便即休師不安令沙彌¶傳
語雲居乃囑曰他或問和尚安樂否但道雲巖路¶相次
絶也汝下此語須逺立恐他打汝沙彌領旨去¶傳語聲
未絶早被雲居打一棒沙彌無語(同安顯代云恁麽則/¶雲巖一枝不墜也雲)
(居錫云上座且道雲巖路絶不絶崇/壽稠云古人打此一棒意作麽生)師將圓¶寂謂衆曰
吾有閑名在世誰人為吾除得衆皆無對¶時沙彌出曰
<pb:KR6q0012_WYG_013-15b>
請和尚法號師曰吾閒名已謝(石霜云無人得¶他肯雲/居云若有閒名非吾先)
(師曹山云從古至今無人辯得疎/山云龍有出水之機無人辯得)僧¶問和尚違和還有
不病者也無師曰有曰不病者還¶看和尚否師曰老僧
看他有分曰未審和尚如何看¶他師曰老僧看時不見
有病師乃問僧離此殻漏子¶向甚麽處與吾相見僧無
對師示頌曰學者恒沙無¶一悟過在尋他舌頭路欲得
忘形泯蹤跡努力殷勤¶空裏步乃命剃髪澡身披衣聲
鐘辭衆儼然坐化時¶大衆號慟移晷不止師忽開目謂
<pb:KR6q0012_WYG_013-16a>
衆曰出家人心不¶附物是真修行勞生惜死哀悲何益
復令主事辦愚¶癡齋衆猶慕戀不已延七日食具方備
師亦隨衆齋¶畢乃曰僧家無事大率臨行之際勿須喧
動遂歸丈¶室端坐長往當咸通十年三月壽六十三臘
四十二¶諡悟本禪師塔曰慧覺¶
　　青原下五世<md:KR6q0012_X_013-0264a>¶
　　　洞山价禪師法嗣¶
撫州曹山本寂禪師泉州莆田黄氏子少業儒年十¶九
<pb:KR6q0012_WYG_013-16b>
往福州靈石出家二十五登戒尋謁洞山山問闍¶黎名
甚麽師曰本寂山曰那箇聻師曰不名本寂山¶深器之
自此入室盤桓數載乃辭去山遂密授洞山¶宗旨復問
曰子向甚麽處去師曰不變異處去山曰¶不變異處豈
有去邪師曰去亦不變異遂往曹溪禮¶祖塔回吉水衆
嚮師名乃請開法師志慕六祖遂名¶山為曹尋值賊亂
乃之宜黄有信士王若一捨何王¶觀請師住持師更何
王為荷玉由是法席大興學者¶雲萃洞山之宗至師為
<pb:KR6q0012_WYG_013-17a>
盛師因僧問五位君臣旨訣¶師曰正位即空界本來無
物偏位即色界有萬象形¶正中偏者背理就事偏中正
者舍事入理兼帶者冥¶應衆緣不墮諸有非染非淨非
正非偏故曰虛𤣥犬¶道無著真宗從上先德推此一位
最妙最𤣥當詳審¶辯明君為正位臣為偏位臣向君是
偏中正君視臣¶是正中偏君臣道合是兼帶語僧問如
何是君師曰¶妙德尊寰宇高明朗太虛曰如何是臣師
曰靈機𢎞¶聖道真智利羣生曰如何是臣向君師曰不
<pb:KR6q0012_WYG_013-17b>
墮諸異¶趣凝情望聖容曰如何是君視臣師曰妙容雖
不動¶光燭本無偏曰如何是君臣道合師曰混然無内
外¶和融上下平師又曰以君臣偏正言者不欲犯中故¶
臣稱君不敢斥言是也此吾法宗要乃作偈曰學者¶先
須識自宗莫將真際雜頑空妙明體盡知傷觸力<md:KR6q0012_X_013-0264b>¶在逢
緣不借中出語直教燒不著潛行須與古人同¶無身有
事超岐路無事無身落始終復作五相○<img:>偈¶曰白衣須
拜相此事不為奇積代簪纓者休言落魄¶時○<img:>偈曰子
<pb:KR6q0012_WYG_013-18a>
時當正位明正在君臣未離兜率界烏¶雞雪上行□偈
曰燄裏寒冰結楊花九月飛泥牛吼¶水靣木馬逐風嘶□
偈曰王宫初降日玉兔不能離¶未得無功旨人天何
太遲●偈曰渾然藏理事朕兆¶卒難明威音王未曉彌
勒豈惺惺稠布衲問披毛帶¶角是甚麽墮師曰是類墮
曰不斷聲色是甚麽墮師¶曰是隨墮曰不受食是甚麽
墮師曰是尊貴墮乃曰¶食者即是本分事知有不取故
曰尊貴墮若執初心¶知有自己及聖位故曰類墮若初
<pb:KR6q0012_WYG_013-18b>
心知有已事回光¶之時擯却色聲香味觸法得寧謐即
成功勲後却不¶執六塵等事隨分而昧任之則礙所以
外道六師是¶汝之師彼師所墮汝亦隨墮乃可取食食
者即是正¶命食也亦是就六根門頭見聞覺知秖是不
被他染¶汙將為墮且不是同向前均他本分事尚不取
豈况¶其餘事邪師凡言墮謂混不得類不齊凡言初心
者¶所謂悟了同未悟耳師作四禁偈曰莫行心處路不¶
挂本來衣何須正恁麽切忌未生時僧問學人通身¶是
<pb:KR6q0012_WYG_013-19a>
病請師醫師曰不醫曰為甚麽不醫師曰教汝求¶生不
得求死不得問沙門豈不是具大慈悲底人師¶曰是曰
忽遇六賊來時如何師曰亦須具大慈悲曰¶如何具大
慈悲師曰一劒揮盡曰盡後如何師曰始<md:KR6q0012_X_013-0264c>¶得和同問五
位對賔時如何師曰汝即今問⬤箇位¶曰某甲從偏位
中來請師向正位中接師曰不接曰¶為甚麽不接師曰
恐落偏位中去師却問僧秖如不¶接是對賔是不對賔
曰早是對賔了也師曰如是如¶是問萬法從何而生師
<pb:KR6q0012_WYG_013-19b>
曰從顚倒生曰不顚倒時萬¶法何在師曰在曰在甚麽
處師曰顚倒作麽問不萌¶之草為甚麽能藏香象師曰
闍黎幸是作家又是曹¶山作麽問三界擾擾六趣昏昏
如何辨色師曰不辨¶色曰為甚麽不辨色師曰若辨色
即昏也師聞鐘聲¶乃曰阿㖿阿㖿僧問和尚作甚麽師
曰打著我心僧¶無對(五祖戒代云/作賊人心虛)問維那甚處來曰牽
醋槽去來師¶曰或到險處又作麽生牽那無對(雲居代/云正好)
(著力踈山代云/切須¶放却始得)問金峯志曰作甚麽來曰蓋屋來師曰
<pb:KR6q0012_WYG_013-20a>
了也未¶曰這邊則了師曰那邊事作麽生曰候下工日
白和¶尚師曰如是如是師一日入僧堂向火有僧曰今
日¶好寒師曰須知有不寒者曰誰是不寒者師筴火示¶
之僧曰莫道無人好師抛下火僧曰某甲到這裏却¶不
㑹師曰日照寒潭明更明問不與萬法為侶者是¶甚麽
人師曰汝道洪州城裏如許多人甚麽處去問¶睂與目
還相識也無師曰不相識曰為甚麽不相識¶師曰為同
在一處曰恁麽則不分去也師曰睂且不¶是目曰如何
<pb:KR6q0012_WYG_013-20b>
是目師曰端的去曰如何是睂師曰曹¶山却疑曰和尚
為甚麽却疑師曰若不疑即端的去¶也問如何是無刃
劒師曰非淬鍊所成曰用者如何<md:KR6q0012_X_013-0265a>¶師曰逢者皆喪曰不
逢者如何師曰亦須頭落曰逢¶者皆喪則固是不逢者
爲甚麽頭落師曰不見道能¶盡一切曰盡後如何師曰
方知有此劒問於相何真¶師曰即相即真曰當何顯示
師竪起拂子問幻本何¶真師曰幻本元真(法眼别云/幻本不真)曰
當幻何顯師曰即幻¶即顯(法眼别云/幻即無當)曰恁麽則始終不
<pb:KR6q0012_WYG_013-21a>
離於幻也師曰覓¶幻相不可得問卽心卽佛卽不問如
何是非心非佛¶師曰兔角不用無牛角不用有問如何
是常在底人¶師曰恰遇曹山暫出曰如何是常不在底
人師曰難¶得僧問清稅孤貧乞師賑濟師召稅闍黎稅
應諾師¶曰清原白家酒三盞喫三猶道未沾唇(元覺云/甚麽處)
(是與他/酒¶喫)問擬豈不是類師曰直是不擬亦是類曰如何
是¶異師曰莫不識痛痒好鏡清問清虚之理畢竟無身¶
時如何師曰理卽如此事作麽生曰如理如事師曰¶謾
<pb:KR6q0012_WYG_013-21b>
曹山一人卽得爭奈諸聖眼何曰若無諸聖眼爭¶鑑得
箇不恁麽師曰官不容針私通車馬雲門問不¶改易底
人來師還接否師曰曹山無恁麽閑工夫問¶人人盡有
弟子在塵中師還有否師曰過手來其僧¶過手師㸃曰
一二三四五六足問魯祖靣壁用表何¶事師以手掩耳
問承古有言未有一人倒地不因地¶而起如何是倒師
曰肯卽是曰如何是起師曰起也¶問子歸就父為甚麽
父全不顧師曰理合如是曰父¶子之恩何在師曰始成
<pb:KR6q0012_WYG_013-22a>
父子之恩曰如何是父子之¶恩師曰刀斧斫不開問靈
衣不挂時如何師曰曹山<md:KR6q0012_X_013-0265b>¶孝滿曰孝滿後如何師曰曹
山好顚酒問教中道大¶海不宿死屍如何是大海師曰
包含萬有者曰旣是¶包含萬有為甚麽不宿死屍師曰
絶氣息者不著曰¶旣是包含萬有為甚麽絶氣息者不
著師曰萬有非¶其功絶氣息者有其德曰向上還有事
也無師曰道¶有道無卽得爭奈龍王按劒何問具何知
解善能問¶難師曰不呈句曰問難箇甚麽師曰刀斧斫
<pb:KR6q0012_WYG_013-22b>
不入曰¶恁麽問難還有不肯者麽師曰有曰是誰師曰
曹山¶問世間甚麽物最貴師曰死猫兒頭最貴曰為甚
麽¶死猫兒頭最貴師曰無人著價問無言如何顯師曰¶
莫向這裏顯曰甚麽處顯師曰昨夜牀頭失却三文¶錢
問日未出時如何師曰曹山也曽恁麽來曰出後¶如何
師曰猶較曹山半月程問僧作甚麽曰掃地師¶曰佛前
掃佛後掃曰前後一時掃師曰與曹山過靸¶鞋來僧問
抱璞投師請師雕琢師曰不雕琢曰為甚¶麽不雕琢師
<pb:KR6q0012_WYG_013-23a>
曰須知曹山好手問如何是曹山眷屬¶師曰白髪連頭
戴頂上一枎花問古德道盡大地唯¶有此人未審是甚
麽人師曰不可有第二月也曰如¶何是第二月師曰也
要老兄定當曰作麽生是第一¶月師曰險師問德上座
菩薩在定聞香象渡河出甚¶麽經曰出湼槃經師曰定
前聞定後聞曰和尚流也¶師曰道也太煞道秖道得一
半曰和尚如何師曰灘¶下接取問學人十二時中如何
保任師曰如經蠱毒¶之鄕水也不得沾著一滴問如何
<pb:KR6q0012_WYG_013-23b>
是法身主師曰謂<md:KR6q0012_X_013-0265c>¶秦無人曰這箇莫便是否師曰斬問
親何道伴卽得¶常聞於未聞師曰同共一被蓋曰此猶
是和尚得聞¶如何是常聞於未聞師曰不同於木石曰
何者在先¶何者在後師曰不見道常聞於未聞問國内
按劒者¶是誰師曰曹山(法燈别云汝/不是恁麽人)曰擬殺何人師曰
一切¶總殺曰忽逢本生父母又作麽生師曰揀甚麽曰
爭¶奈自己何師曰誰奈我何曰何不自殺師曰無下手¶
處問一牛飲水五馬不嘶時如何師曰曹山解忌口¶問
<pb:KR6q0012_WYG_013-24a>
常在生死海中沈没者是甚麽人師曰第二月曰¶還求
出也無師曰也求出秖是無路曰未審甚麽人¶接得伊
師曰擔鐡枷者問雪覆千山為甚麽孤峯不¶白師曰須
知有異中異曰如何是異中異師曰不墮¶諸山色紙衣
道者來㕘師問莫是紙衣道若否者曰¶不敢師曰如何
是紙衣下事者曰一裘纔挂體萬法¶悉皆如師曰如何
是紙衣下用者近前應諾便立脫¶師曰汝秖解恁麽去
何不解恁麽來者忽開眼問曰¶一靈真性不假胞胎時
<pb:KR6q0012_WYG_013-24b>
如何師曰未是妙者曰如何¶是妙師曰不借借者珍重
便化師示頌曰覺性圓明¶無相身莫將知見妄疎親念
異便於𤣥體昧心差不¶與道為鄰情分萬法沈前境識
鑒多端喪本真如是¶句中全曉㑹了然無事昔時人問
强上座曰佛真法¶身猶若虛空應物現形如水中月作
麽生說箇應底¶道理曰如驢覷井師曰道則太煞道秖
道得八成曰¶和尚又如何師曰如井覷驢僧舉藥山問
僧年多少<md:KR6q0012_X_013-0266a>¶曰七十二山曰是七十二⬤曰是山便打此
<pb:KR6q0012_WYG_013-25a>
意如何¶師曰前箭猶似可後箭射人深曰如何免得此
棒師¶曰王勑旣行諸侯避道問如何是佛法大意師曰
塡¶溝塞壑問如何是師子師曰衆獸近不得曰如何是¶
師子兒師曰能吞父母者曰旣是衆獸近不得為甚¶麽
却被兒吞師曰豈不見道子若哮吼祖父俱盡曰¶盡後
如何師曰全身歸父曰未審祖盡時父歸何所¶師曰所
亦盡曰前來為甚麽道全身歸父師曰譬如¶王子能成
一國之事又曰闍黎此事不得孤滯直須¶枯木上更撒
<pb:KR6q0012_WYG_013-25b>
些子華雲門問如何是沙門行師曰喫¶常住苗稼者是
曰便恁麽去時如何師曰你還畜得¶麽曰畜得師曰你
作麽生畜曰著衣喫飯有甚麽難¶師曰何不道披毛戴
角門便禮拜陸亘大夫問南泉¶姓甚麽泉曰姓王曰王
還有眷屬也無泉曰四臣不¶昧曰王居何位泉曰玉殿
苔生後僧舉問師玉殿苔¶生意旨如何師曰不居正位
曰八方來朝時如何師¶曰他不受禮曰何用來朝師曰
違則斬曰違是臣分¶上未審君意如何師曰樞密不得
<pb:KR6q0012_WYG_013-26a>
旨曰恁麽則燮理¶之功全歸臣相也師曰你還知君意
麽曰外方不敢¶論量師曰如是如是問纔有是非紛然
失心時如何¶師曰斬僧問香嚴如何是道嚴曰枯木裏
龍吟曰如¶何是道中人嚴曰髑髏裏眼睛(元沙别云/龍藏枯木)僧
不領乃¶問石霜如何是枯木裏龍吟霜曰猶帶喜在曰
如何¶是髑髏裏眼睛霜曰猶帶識在又不領乃問師如
何<md:KR6q0012_X_013-0266b>¶是枯木裏龍吟師曰血脈不斷曰如何是髑髏裏眼¶
睛師曰乾不盡曰未審還有得聞者麽師曰盡大地¶未
<pb:KR6q0012_WYG_013-26b>
有一人不聞曰未審枯木裏龍吟是何章句師曰¶不知
是何章句聞者皆喪遂示偈曰枯木龍吟真見¶道髑髏
無識眼初明喜識盡時消息盡當人⬤辨濁¶中清問朗
月當空時如何師曰猶是堦下漢曰請師¶接上堦師曰
月落後來相見師尋常應機曽無軌轍¶於天復辛酉夏
夜問知事曰今日是幾何日月曰六¶月十五師曰曹山
平生行脚到處秖管九十日為一¶夏明日辰時行脚去
及時焚香宴坐而化閲世六十¶二臘三十七葬全身於
<pb:KR6q0012_WYG_013-27a>
山之西阿諡元證禪師塔曰¶福圓¶
洪州雲居道膺禪師幽州玉田王氏子童丱出家於¶范
陽延壽寺二十五成大僧其師令習聲聞篇聚非¶其好
棄之遊方至翠微問道㑹有僧自豫章來盛稱¶洞山法
席師遂造焉山問甚處來師曰翠微來山曰¶翠微有何
言句示徒師曰翠微供養羅漢某甲問供¶養羅漢羅漢
還來否微曰你每日噇箇甚麽山曰實¶有此語否師曰
有山曰不虛㕘見作家來山問汝名¶甚麽師曰道膺山
<pb:KR6q0012_WYG_013-27b>
曰向上更道師曰向上卽不名道¶膺山曰與老僧祇對
這吾底語一般師問如何是祖¶師意山曰闍黎他後有
把茅蓋頭忽有人問如何祇¶對師曰道膺罪過山謂師
曰吾聞思大和尚生倭國¶作王是否師曰若是思大佛
亦不作山然之山問師<md:KR6q0012_X_013-0266c>¶甚處去來師曰蹋山來山曰⬤
箇山堪住師曰⬤箇¶山不堪住山曰恁麽則國内總被
闍黎占却師曰不¶然山曰恁麽則子得箇入路師曰無
路山曰若無路¶爭得與老僧相見師曰若有路卽與和
<pb:KR6q0012_WYG_013-28a>
尚隔山(山或/作生)¶去也山乃曰此子已後千人萬人把不住
去在師隨¶洞山渡水次山問水深多少師曰不濕山曰
麤人師¶曰請師道山曰不乾南泉問僧講甚麽經曰彌
勒下¶生經泉曰彌勒幾時下生曰見在天宫當來下生
泉¶曰天上無彌勒地下無彌勒師問洞山天上無彌勒¶
地下無彌勒未審誰與安名山被問直得禪牀震動¶乃
曰膺闍黎吾在雲巖曽問老人直得火爐震動今¶日被
子一問直得通身汗流師後結庵于三峯經旬¶不赴堂
<pb:KR6q0012_WYG_013-28b>
山問子近日何不赴齋師曰每日自有天神¶送食山曰
我將謂汝是箇人猶作這箇見解在汝晚¶間來師晚至
山召膺庵主師應諾山曰不思善不思¶惡是甚麽師回
庵寂然宴坐天神自此竟尋不見如¶是三日乃絶山問
師作甚麽師曰合醬山曰用多少¶鹽師曰旋入山曰作
何滋味師曰得山問大闡提人¶作五逆罪孝養何在師
曰始成孝養自爾洞山許為¶室中領袖初止三峯其化
未廣後開法雲居四衆臻¶萃上堂舉先師道地獄未是
<pb:KR6q0012_WYG_013-29a>
苦向此衣線下不明大¶事却是最苦師曰汝等旣在這
箇行流十分去九不¶較多也更著些子精彩便是上座
不屈平生行脚不¶孤負叢林古人道欲得保任此事須
向高高山頂立<md:KR6q0012_X_013-0267a>¶深深海底行方有些子氣息汝若大事
未辦且須履¶踐𤣥途上堂得者不輕微明者不賤用識
者不咨嗟¶解者無厭惡從天降下則貧窮從地湧出則
富貴門¶裏出身易身裏出門難動則埋身千丈不動則
當處¶生苖一言迥脫獨拔當時言語不要多多則無用
<pb:KR6q0012_WYG_013-29b>
處¶僧問如何是從天降下則貧窮師曰不貴得曰如何¶
是從地湧出則富貴師曰無中忽有劉禹端公問雨¶從
何來師曰從端公問處來公歡喜讚歎師却問公¶雨從
何來公無語(有老宿代云適來道甚麽/歸宗柔别云謝和尚再三)問如何¶是沙門
所重師曰心識不到處問佛與祖還有階級¶否師曰俱
在階級問如何是西來意師曰古路不逢¶人問如何是
一法師曰如何是萬法曰未審如何領¶㑹師曰一法是
你本心萬法是你本性且道心與性¶是一是二僧禮拜
<pb:KR6q0012_WYG_013-30a>
師示頌曰一法諸法宗萬法一法¶通唯心與唯性不說
異兼同問如何是口訣師曰近¶前來僧近前師擲拂子
曰㑹麽曰不㑹師曰趂雀兒¶也不㑹僧問有人衣錦繡
入來見和尚後為甚寸絲¶不挂師曰直得瑠璃殿上行
撲倒也須粉碎問馬祖¶出八十四人善知識未審和尚
出多少人師展手示¶之問如何是向上人行履處師曰
天下太平問遊子¶歸家時如何師曰且喜歸來曰將何
奉獻師曰朝打¶三千暮打八百問如何是諸佛師師喝
<pb:KR6q0012_WYG_013-30b>
曰這田庫兒¶僧禮拜師曰你作麽生㑹僧喝曰這老和
尚師曰元¶來不㑹僧作舞出去師曰㳂臺盤乞兒師曽
令侍者<md:KR6q0012_X_013-0267b>¶送袴與一住庵道者道者曰自有孃生袴竟不
受師¶再令侍者問孃未生時著箇甚麽道者無語後遷
化¶有舍利持似於師師曰直饒得八斛四斗不如當時¶
下得一轉語好師在洞山作務悞剗殺蚯蚓山曰這¶箇
聻師曰他不死山曰二祖往鄴都又作麽生師不¶對後
有僧問和尚在洞山剗殺蚯蚓因緣和尚豈不¶是無語
<pb:KR6q0012_WYG_013-31a>
師曰當時有語秖是無人證明問山河大地¶從何而有
師曰從妄想有曰與某甲想出一鋌金得¶麽師便休去
僧不肯師問雪峯門外雪消也未曰一¶片也無消箇甚
麽師曰消也僧問一時包褁時如何¶師曰旋風千匝上
堂如人將三貫錢買箇獵狗秖解¶尋得有蹤跡底忽遇
羚羊挂角莫道蹤跡氣息也無¶僧問羚羊挂角時如何
師曰六六三十六曰挂角後¶如何師曰六六三十六僧
禮拜師曰㑹麽曰不㑹師¶曰不見道無踪跡其僧舉似
<pb:KR6q0012_WYG_013-31b>
趙州州曰雲居師兄猶¶在僧便問羚羊挂角時如何州
曰九九八十一曰挂¶角後如何州曰九九八十一曰得
恁麽難㑹州曰有¶甚麽難㑹曰請和尚指示州曰新羅
新羅又問長慶¶羚羊挂角時如何慶曰草裏漢曰挂後
如何慶曰亂¶呌唤曰畢竞如何慶曰驢事未去馬事到
來衆僧夜¶㕘侍者持燈來影在壁上僧見便問兩箇相
似時如¶何師曰一箇是影問學人擬欲歸鄉時如何師
曰秖¶這是新羅僧問佛陀波利見文殊為甚却回去師
<pb:KR6q0012_WYG_013-32a>
曰¶秖為不將來所以却回去問如何是佛師曰讚歎不<md:KR6q0012_X_013-0267c>¶
及曰莫秖這便是否師曰不勞讚歎問教中道是人¶先
世罪業應墮惡道以今世人輕賤故此意如何師¶曰動
則應墮惡道靜則為人輕賤(崇壽稠别云心外有法應/墮惡道守¶住自己為人輕)
(賤/)問香積飯甚麽人得喫師曰須知得喫底¶人入口也
須抉出有僧在房内念經師隔窻問闍黎¶念者是甚麽
經僧曰維摩經師曰不問維摩經念者¶是甚麽經其僧
從此得入上堂孤迥迥峭巍巍僧出¶問曰某甲不㑹師
<pb:KR6q0012_WYG_013-32b>
曰靣前案山子也不㑹新羅僧問¶是甚麽得恁麽難道
師曰有甚麽難道曰便請和尚¶道師曰新羅新羅問明
眼人為甚麽黒如漆師曰何¶怪荆南節度使成汭入山
設供問曰世尊有密語迦¶葉不覆藏如何是世尊密語
師召尚書書應諾師曰¶㑹麽書曰不㑹師曰汝若不㑹
世尊有密語汝若㑹¶迦葉不覆藏僧問纔生為甚麽不
知有師曰不同生¶曰未生時如何師曰不曽滅曰未生
時在甚麽處師¶曰有處不收曰甚麽人不受滅師曰是
<pb:KR6q0012_WYG_013-33a>
滅不得者上¶堂僧家發言吐氣須有來由莫將等閑這
裏是甚麽¶所在爭受容易凡問箇事也須識些子好惡
若不識¶尊卑良賤不知觸犯信口亂道也無利益傍家
行脚¶到處覓相似語所以尋常向兄弟道莫怪不相似
恐¶同學太多去第一莫將來將來不相似言語也須看¶
前頭八十老人入場屋不是小兒嬉不是因循事一¶言
參差卽千里萬里難為取攝蓋為學處不著力敲¶骨打
髓須有來由言語如鉗如夾如鉤如鎖須教相<md:KR6q0012_X_013-0268a>¶續不斷
<pb:KR6q0012_WYG_013-33b>
始得頭頭上具物物上明豈不是得妙底事¶一種學大
須子細研窮直須諦當的的無差到這裏¶有甚麽䠄跣
處有甚麽擬議處向去底人常須慘悚¶戢翼始得若是
知有底人自解䕶惜終不取次十度¶發言九度休去為
甚麽如此恐怕無利益體得底人¶心如臘月扇子直得
口邊醭出不是强為任運如此¶欲得恁麽事須是恁麽
人旣是恁麽人不愁恁麽事¶恁麽事卽難得上堂汝等
諸人直饒學得佛邊事早¶是錯用心不見古人講得天
<pb:KR6q0012_WYG_013-34a>
花落石㸃頭亦不干自¶己事自餘是甚麽閑擬將有限
身心向無限中用如¶將方木逗圓孔多少誵訛若無恁
麽事饒你攢花蔟¶錦亦無用處未離情識在一切事須
向這裏及盡若¶有一毫去不盡卽被塵累豈况更多差
之毫釐過犯¶山嶽不見古人道學處不𤣥盡是流俗閨
閤中物捨¶不得俱為滲漏直須向這裏及取及去及來
併盡一¶切事始得無過如人頭頭上了物物上通秖喚
作了¶事人終不喚作尊貴將知尊貴一路自别不見道
<pb:KR6q0012_WYG_013-34b>
從¶門入者非寶棒上不成龍知麽師為南昌鍾王尊之¶
願為世世師天復元年秋示疾明年正月三日問侍¶者
曰今日是幾曰初三師曰三十年後但道秖這是¶乃告
寂諡宏覺禪師¶
撫州疎山匡仁禪師吉州新淦人投本州元證禪師¶出
家一日告其師往東都聽習未經歲月忽曰尋行¶數墨
語不如黙捨己求人假不如眞遂造洞山值山<md:KR6q0012_X_013-0268b>¶早叅出
問未有之言請師示誨山曰不諾無人肯師¶曰還可功
<pb:KR6q0012_WYG_013-35a>
也無山曰你卽今還功得麽師曰功不得¶卽無諱處山
他日上堂曰欲知此事直須如枯木生¶花方與他合師
問一切處不乖時如何山曰闍黎此¶是功勲邊事幸有
無功之功子何不問師曰無功之¶功豈不是⬤邊人山
曰大有人笑子恁麽問師曰恁¶麽則迢然去也山曰迢
然非迢然非不迢然師曰如¶何是迢然山曰喚作⬤邊
人卽不得師曰如何是非¶迢然山曰無辨處山問師空
劫無人家是甚麽人住¶處師曰不識山曰人還有意旨
<pb:KR6q0012_WYG_013-35b>
也無師曰和尚何不¶問他山曰現問次師曰是何意旨
山不對洎洞山順¶世弟子禮終乃到潭州大溈値溈示
衆曰行脚高士¶直須向聲色裏睡眠聲色裏坐卧始得
師出問如何¶是不落聲色句溈竪起拂子師曰此是落
聲色句溈¶放下拂子歸方丈師不契便辭香嚴嚴曰何
不且住¶師曰某甲與和尚無緣嚴曰有何因緣試舉看
師遂¶舉前話嚴曰某甲有箇語師曰道甚麽嚴曰言發
非¶聲色前不物師曰元來此中有人遂囑香嚴曰向後¶
<pb:KR6q0012_WYG_013-36a>
有住處某甲却來相見乃去溈問嚴曰問聲色話底¶矮
闍黎在麽嚴曰已去也溈曰曽舉向子麽嚴曰某¶甲亦
曽對他來溈曰試舉看嚴舉前語溈曰他道甚¶麽嚴曰
深肯某甲溈失笑曰我將謂這矮子有長處¶元來秖在
這裏此子向去若有箇住處近山無柴燒¶近水無水喫
師聞福州大溈安和尚示衆曰有句無<md:KR6q0012_X_013-0268c>¶句如藤倚𣗳師
特入嶺到彼値溈泥壁便問承聞和¶尚道有句無句如
藤倚𣗳是否溈曰是師曰忽遇𣗳¶倒藤枯句歸何處溈
<pb:KR6q0012_WYG_013-36b>
放下泥槃呵呵大笑歸方丈師¶曰某甲三千里費却布
單特為此事而來和尚何得¶相弄溈喚侍者取二百錢
與這上座去遂囑曰向後¶有獨眼龍為子㸃破在溈山
次日上堂師出問法身¶之理理絶𤣥微不奪是非之境
猶是法身邊事如何¶是法身向上事溈舉起拂子師曰
此猶是法身邊事¶溈曰如何是法身向上事師奪拂子
摺折擲向地上¶便歸衆溈曰龍蛇易辨衲子難瞞後聞
⬤州明招謙¶和尚出世(謙眇/一目)徑往禮拜招問甚處來師
<pb:KR6q0012_WYG_013-37a>
曰閩中來¶招曰曽到大溈否師曰到招曰有何言句師
舉前話¶招曰溈山可謂頭正尾正秖是不遇知音師亦
不省¶復問忽遇𣗳倒藤枯句歸何處招曰却使溈山笑
轉¶新師於言下大悟乃曰溈山元來笑裏有刀遥望禮¶
拜悔過招一日問虎生七子⬤箇無尾巴師曰第七¶箇
無尾巴香嚴出世師不爽前約遂往訪之嚴上堂¶僧問
不求諸聖不重己靈時如何嚴曰萬機休罷千¶聖不攜
師在衆作嘔聲曰是何言歟嚴聞便下座曰¶適對此僧
<pb:KR6q0012_WYG_013-37b>
語必有不是致招師叔如是未審過在甚¶麽處師曰萬
機休罷猶有物在千聖不攜亦從人得¶如何無過嚴曰
却請師叔道師曰若教某甲道須還¶師資禮始得嚴乃
禮拜躡前問師曰何不道肯諾不¶得全嚴曰肯又肯箇
甚麽諾又諾於阿誰師曰肯卽<md:KR6q0012_X_013-0269a>¶肯他千聖諾卽諾於己
靈嚴曰師叔恁麽道向去倒¶屙三十年在師到夾山山
上堂師問承師有言目前¶無法意在目前如何是非目
前法山曰夜月流輝澄¶潭無影師作掀禪牀勢山曰闍
<pb:KR6q0012_WYG_013-38a>
黎作麽生師曰目前¶無法了不可得山曰大衆看取這
一員戰將師㕘巖¶頭頭見來乃低頭佯睡師近前而立
頭不顧師拍禪¶牀一下頭回首曰作甚麽師曰和尚且
瞌睡拂袖便¶行頭呵呵大笑曰三十年弄馬騎今日被
驢撲回謁¶石霜(機語具/石霜章)遂歸故里出主藍田信士張霸
遷問和¶尚有何言句師示偈曰吾有一寶琴寄之在曠
野不¶是不解彈未遇知音者後遷疎山上堂病僧咸通
年¶前㑹得法身邊事咸通年後㑹得法身向上事雲門¶
<pb:KR6q0012_WYG_013-38b>
出問如何是法身邊事師曰枯樁曰如何是法身向¶上
事師曰非枯樁曰還許某甲說道理也無師曰許¶曰枯
樁豈不是明法身邊事師曰是曰非枯樁豈不¶是明法
身向上事師曰是曰秖如法身還該一切也¶無師曰法
身周徧豈得不該門指淨瓶曰秖如淨瓶¶還該法身麽
師曰闍黎莫向淨瓶邊覓門便禮拜師¶問鏡清肯諾不
得全子作麽生㑹清曰全歸肯諾師¶曰不得全又作麽
生清曰箇中無肯路師曰始愜病¶僧意問僧甚處來曰
<pb:KR6q0012_WYG_013-39a>
雪峰來師曰我已前到時事事¶不足如今足也未曰如
今足也師曰粥足飯足僧無¶對(雲門代云/粥足飯足)有僧為師造
壽塔畢白師師曰將多少¶錢與匠人曰一切在和尚師
曰為將三錢與匠人為<md:KR6q0012_X_013-0269b>¶將兩錢與匠人為將一錢與匠
人若道得與吾親造¶塔來僧無語後僧舉似大嶺庵閑
和尚(卽羅/山也)嶺曰還¶有人道得麽僧曰未有人道得嶺曰
汝歸與疎山道¶若將三錢與匠人和尚此生決定不得
塔若將兩錢¶與匠人和尚與匠人共出一隻手若將一
<pb:KR6q0012_WYG_013-39b>
錢與匠人¶累他匠人睂鬚墮落僧回如教而說師具威
儀望大¶嶺作禮歎曰將謂無人大嶺有古佛放光射到
此間¶雖然如是也是臘月蓮花大嶺後聞此語曰我恁
麽¶道早是龜毛長三尺僧問如何是諸佛師師曰何不¶
問疎山老漢僧無對師常握木蛇有僧問手中是甚¶麽
師提起曰曹家女問如何是和尚家風師曰尺五¶頭巾
曰如何是尺五頭巾師曰圓中取不得因鼓山¶舉威音
王佛師師乃問作麽生是威音王佛師山曰¶莫無慚愧
<pb:KR6q0012_WYG_013-40a>
好師曰闍黎恁麽道卽得若約病僧卽不¶然山曰作麽
生是威音王佛師師曰不坐無貴位問¶靈機未運時如
何師曰夜半放白牛問如何是一句¶師曰不道曰為甚
麽不道師曰少時輩問久負不逢¶時如何師曰饒你雄
信解拈鎗比逐秦王較百步曰¶正當恁麽時如何師曰
將軍不上便橋金牙徒勞拈¶筈問如何是直指師曰珠
中有水君不信擬向天邊¶問太陽冬至上堂僧問如何
是冬來意師曰京師出¶大黄問和尚百年後向甚麽處
<pb:KR6q0012_WYG_013-40b>
去師曰背抵芒叢四¶脚指天師臨遷化有偈示衆曰我
路碧空外白雲無¶處閒世有無根𣗳黄葉風送還偈終
而逝塔于本山<md:KR6q0012_X_013-0269c>¶
青林師䖍禪師初㕘洞山山問¶法道師曰塞北冬抽笋
山曰别甑¶炊香飯供養此人師拂袖便出山曰此子向
後走殺¶天下人在師在洞山栽松次有劉翁者求偈師
作偈¶曰長長三尺餘鬱鬱覆青草不知何代人得見此
松¶老劉得偈呈洞山山謂曰此是第三代洞山主人師¶
<pb:KR6q0012_WYG_013-41a>
辭洞山山曰子向甚麽處去師曰金輪不隱的徧界¶絶
紅塵山曰善自保任師珍重而出洞山門送謂師¶曰恁
麽去一句作麽生道師曰步步⬤紅塵通身無¶影像山
良久師曰老和尚何不速道山曰子得恁麽¶性急師曰
某甲罪過便禮辭師至山南府青銼山住¶庵經十年忽
記洞山遺言乃曰當利羣蒙豈拘小節¶邪遂往隨州衆
請住青林後遷洞山凡有新到先令¶般柴三轉然後叅
堂有一僧不肯問師曰三轉内卽¶不問三轉外如何師
<pb:KR6q0012_WYG_013-41b>
曰鐵輪天子寰中旨僧無對師¶便打趂出僧問昔年病
苦又中毒藥請師醫師曰金¶錍撥破腦頂上灌醍醐曰
恁麽則謝師醫師便打上¶堂祖師門下鳥道𤣥微功窮
皆轉不究難明汝等諸¶人直須離心意識㕘出凡聖路
學方可保任若不如¶是非吾子息問久負不逢時如何
師曰古皇尺一寸¶問請師答話師曰修羅掌於日月上
堂祖師宗旨今¶日施行法令已彰復有何事僧問正法
眼藏祖祖相¶傳未審和尚傳付何人師曰靈苗生有地
<pb:KR6q0012_WYG_013-42a>
大悟不存¶師問如何是道師曰回頭尋逺澗曰如何是
道中人<md:KR6q0012_X_013-0270a>¶師曰擁雪首揚睂問千差路别如何頓曉師曰
足下¶背驪珠空怨長天月問學人徑往時如何師曰死
蛇¶當大路勸子莫當頭曰當頭者如何師曰喪子命根¶
曰不當頭者如何師曰亦無回避處曰正當恁麽時¶如
何師曰失却也曰向甚麽處去師曰草深無覓處¶曰和
尚也須隄防始得師拊掌曰一等是箇毒氣¶
高安白水本仁禪師因設先洞山忌齋僧問供養先¶師
<pb:KR6q0012_WYG_013-42b>
先師還來也無師曰更下一分供養著上堂老僧¶尋常
不欲向聲前色後鼔弄人家男女何故且聲不¶是聲色
不是色僧問如何是聲不是聲師曰喚作色¶得麽曰如
何是色不是色師曰喚作聲得麽僧作禮¶師曰且道為
汝說答汝話若向這裏㑹得有箇入處¶上堂眼裏著沙
不得耳裏著水不得僧問如何是眼¶裏著沙不得師曰
應真無比曰如何是耳裏著水不¶得師曰白浄無垢問
文殊與普賢萬法悉同源文殊¶普賢即不問如何是同
<pb:KR6q0012_WYG_013-43a>
源底法師曰却問取文殊普¶賢曰如何是文殊普賢師
曰一釣便上師謂鏡清曰¶時寒道者清曰不敢師曰還
有卧單也無曰設有亦¶無展底工夫師曰直饒道者滴
水冰生亦不干他事¶曰滴水冰生事不相涉師曰是曰
此人意作麽生師¶曰此人意落意曰不落意此人聻師
曰高山頂上無¶可與道者啗啄長生然和尚問如何是
西來意師曰¶還見庭前杉榝𣗳否曰恁麽則和尚今日
因學人致¶得是非師曰多口座主然去後師方知是雪
<pb:KR6q0012_WYG_013-43b>
峯禪客<md:KR6q0012_X_013-0270b>¶乃曰盜法之人終不成器(然住後衆緣不備果/符師記因僧問從上)
(宗乗如何¶舉唱然云不可為闍黎一人荒却長生山/也元沙聞云然師兄佛法卽大行受記之緣亦就)僧
問¶如何是不遷義師曰落花隨流水明月上孤岑師將¶
順世焚香白衆曰香煙絶處是吾涅槃時也言訖跏¶趺
而坐息隨煙滅¶
洛京白馬遁儒禪師僧問如何是衲僧本分事師曰¶十
道不通風瘂子傳來信曰傳甚麽信師乃合掌頂¶戴問
如何是密室中人師曰纔生不可得不貴未生¶時曰是
<pb:KR6q0012_WYG_013-44a>
箇甚麽不貴未生時師曰是汝阿爺問三千¶里外嚮白
馬及乎到來為甚麽不見師曰是汝不見¶不干老僧事
曰請和尚指示師曰指卽没交渉問如¶何是學人本分
事師曰昨夜三更月正午問如何是¶法身向上事師曰
井底蝦蟆吞却月(僧問黄龍如何是井底蝦蟆吞¶却月/龍曰不奈何曰恁麽則吞却去也龍)
(曰一任吞曰吞後/如何龍曰好蝦蟆)問如何是學¶人急切處師曰俊鳥猶
嫌鈍瞥然早已遲問如何是¶西來意師曰㸃額猢猻探
月波¶
<pb:KR6q0012_WYG_013-44b>
潭州龍牙山居遁證空禪師撫州人也因㕘翠微乃¶問
學人自到和尚法席一箇餘月不蒙一法示誨意¶在於
何㣲曰嫌甚麽師又問洞山山曰爭怪得老僧¶(法眼别/云祖師)
(來也雲居齊云此三人尊宿還有親疎也/無若有⬤箇親若無親疎眼在甚麽處)師¶又問翠微
如何是祖師意微曰與我將禪板來師遂¶過禪板微接
得便打師曰打卽任打要且無祖師意¶又問臨濟如何
是祖師意濟曰與我將蒲團來師乃¶過蒲團濟接得便
打師曰打卽任打要且無祖師意<md:KR6q0012_X_013-0270c>¶後有僧問和尚行脚
<pb:KR6q0012_WYG_013-45a>
時問二尊宿祖師意未審二尊¶宿明也未師曰明卽明
也要且無祖師意(東禪齊云衆中道佛¶法卽有秖是無/祖師意若恁麽㑹有何交涉別作麽)
(生㑹無祖師/意底道理)師復舉德山¶頭落底語因自省過遂止于
洞山隨衆㕘請一日問¶如何是祖師西來意山曰待洞
水逆流卽向汝道師¶始悟厥旨服勤八稔湖南馬氏請
住龍牙上堂夫㕘¶𤣥人須透過祖佛始得新豐和尚道
祖佛言教似生¶寃家始有㕘學分若透不得卽被祖佛
謾去僧問祖¶佛還有謾人之心也無師曰汝道江湖還
<pb:KR6q0012_WYG_013-45b>
有礙人之¶心也無乃曰江湖雖無礙人之心為時人過
不得江¶湖成礙人去不得道江湖不礙人祖佛雖無謾
人之¶心為時人透不得祖佛成謾人去不得道祖佛不
謾¶人若透得祖佛過此人過却祖佛若也如是始體得¶
佛祖意方與向上人同如未透得但學佛學祖則萬¶劫
無有出期僧曰如何得不被祖佛謾去師曰道者¶直須
自悟去始得問十二時中如何著力師曰如無¶手人欲
行拳始得問終日區區如何頓息師曰如孝¶子喪却父
<pb:KR6q0012_WYG_013-46a>
母始得(東禪齊云衆中道如喪父母向有閑暇恁麽㑹/還息得人疑情麽除¶此外且作麽生㑹龍牙意)
問如何是道師曰無異人心是乃曰若¶人體得道無異
人心始是道人若是言說則没交涉¶道者汝知行底道
人否十二時中除却著衣喫飯無¶絲髪異於人心無誑
人心此箇始是道人若道我得¶我㑹則没交涉大不容
易問如何是祖師西來意師¶曰待石烏龜解語卽向汝
道曰石烏龜語也師曰向<md:KR6q0012_X_013-0271a>¶汝道甚麽問古人得箇甚麽
便休去師曰如賊入空¶室問無邊身菩薩為甚麽不見
<pb:KR6q0012_WYG_013-46b>
如來頂相師曰汝道¶如來還有頂相麽問大庾嶺頭提
不起時如何師曰¶六祖為甚麽將得去問二鼠侵藤時
如何師曰須有¶隱身處始得曰如何是隱身處師曰還
見儂家麽問¶維摩掌擎世界未審維摩向甚麽處立師
曰道者汝¶道維摩掌擎世界問知有底人為甚麽却有
生死師¶曰恰似道者未悟時問如何是西來意師曰此
一問¶最苦(報慈云此/一問最好)問祖意教意是同是别師曰祖師
在¶後來問如何是無事沙門師曰若是沙門不得無事¶
<pb:KR6q0012_WYG_013-47a>
曰為甚麽不得無事師曰覓一箇也難得問蟾蜍無¶反
照之功玉兔無伴月之意時如何師曰道者堯舜¶之君
猶有化在問如何得此身安去師曰不被别身¶謾始得
(法眼别云/誰惱亂汝)報慈嶼讚師真曰日出連山月圓¶當户不是
無身不欲全露師一日在帳中坐僧問不¶是無身不欲
全露請師全露師撥開帳子曰還見麽¶曰不見師曰不
將眼來(報慈嶼聞云龍牙秖道得/一半法眼别云飽叢林)師¶將順寂有大星隕
于方丈前¶
<pb:KR6q0012_WYG_013-47b>
京兆華嚴寺休靜禪師在洛浦作維⬤時一日白槌¶普
請曰上間般柴下間鋤地第一座問聖僧作甚麽¶師曰
當堂不正坐不赴兩頭機師問洞山學人無箇¶理路未
免情識運為山曰汝還見有理路也無師曰¶見無理路
山曰甚處得情識來師曰學人實問山曰¶恁麽則直須
向萬里無寸草處去師曰萬里無寸草<md:KR6q0012_X_013-0271b>¶處還許某甲去
也無山曰直須恁麽去師般柴次洞¶山把住曰狹路相
逢時如何師曰反側反側山曰汝¶記吾言向南住有一
<pb:KR6q0012_WYG_013-48a>
千人向北住止三百而已初住¶福州東山之華嚴衆滿
一千未幾屬後唐莊宗徴入¶輦下大闡𤣥風其徒果止
三百莊宗問祖意教意是¶同是别師曰探盡龍宫藏衆
義不能詮問大悟底人¶為甚麽却迷師曰破鏡不重照
落花難上枝問大軍¶設天王齋求勝賊軍亦設天王齋
求勝未審天王赴¶阿誰願師曰天垂雨露不揀榮枯莊
宗請入内齋見¶大師大德總看經唯師與徒衆不看經
帝問師為甚¶麽不看經師曰道泰不傳天子令時清休
<pb:KR6q0012_WYG_013-48b>
唱太平歌¶帝曰師一人卽得徒衆為甚麽也不看經師
曰師子¶窟中無異獸象王行處絶狐踪帝曰大師大德
為甚¶麽總看經師曰水母元無眼求食須賴蝦帝曰旣
是¶後生為甚麽却稱長老師曰三歲國家龍鳳子百年¶
殿下老朝臣師後遊河朔於平陽示滅茶毗獲舍利¶建
四浮圖一晉州一房州一終南山逍遙園一華嚴¶寺諡
寶智禪師無為之塔¶
瑞州九峯普滿禪師僧問如何是不遷義師曰東生¶明
<pb:KR6q0012_WYG_013-49a>
月西落金烏曰非師不委師曰理當則行僧禮拜¶師便
打僧曰仁義道中禮拜何咎師曰來處不明須¶行嚴令
問眼不到色塵時如何師指香臺曰靣前是¶甚麽曰請
師子細師曰不妨遭人檢㸃問人人盡道¶請益未審師
還拯濟也無師曰汝道巨嶽還乏寸土<md:KR6q0012_X_013-0271c>¶麽曰四海㕘尋
當為何事師曰演若迷頭心自狂曰¶還有不狂者也無
師曰有曰如何是不狂者師曰突¶曉途中眼不開問僧
近離甚處曰閩中師曰逺涉不¶易曰不難動步便到師
<pb:KR6q0012_WYG_013-49b>
曰有不動步者麽曰有師曰¶爭得到此間僧無對師以
拄杖趂下問對境心不動¶時如何師曰汝無大人力曰
如何是大人力師曰對¶境心不動曰適來為甚麽道無
大人力師曰在舍秖¶言為客易臨川方覺取魚難問如
何是道師曰見通¶車馬曰如何是道中人師便打僧作
禮師便喝問十¶二時中如何合道師曰與心合道曰畢
竟如何師曰¶土上加泥猶自可離波求水實堪悲問如
何是不壞¶身師曰正是曰學人不㑹請師直指師曰適
<pb:KR6q0012_WYG_013-50a>
來曲多¶少問古人道真因妄立從妄顯真是否師曰是
曰如¶何是真師曰不雜食曰如何是妄師曰起倒攀緣
曰¶去此二途如何合得圓常師曰不敬功德天誰嫌黒¶
暗女問九峯一路今古咸知向上宗乗請師提唱師¶䜿
起拂子僧曰大衆側聆願垂方便師曰清波不覩¶魚龍
現迅浪風高下底鉤曰若不久叅⬤知今日師¶曰人生
無定止像没鏡中圓問如何是祖師西來意¶師曰更問
阿誰曰恁麽則學人全體是也師曰須彌¶頂上戴須彌¶
<pb:KR6q0012_WYG_013-50b>
益州北院通禪師初叅夾山問曰目前無法意在目¶前
不是目前法非耳目之所到豈不是和尚語山曰¶是師
乃掀倒禪牀叉手而立山起來打一拄杖師便<md:KR6q0012_X_013-0272a>¶下去(法/眼)
(云是他掀倒禪牀何不便去須/待他打一棒了去意在甚麽處)次叅洞山山¶上堂曰坐
斷主人公不落第二見師出衆曰須知有¶一人不合伴
山曰猶是第二見師便掀倒禪牀山曰¶老兄作麽生師
曰待某甲舌頭爛卽向和尚道後辭¶洞山擬入嶺山曰
善為飛猿嶺峻好看師良久山召¶通闍黎師應諾山曰
<pb:KR6q0012_WYG_013-51a>
何不入嶺去師因有省更不入¶嶺住後上堂諸上座有
甚麽事出來論量取若上上¶根機不假如斯若是中下
之流直須剗削門頭户底¶教索索地莫教入泥水第一
速須省事直須無心去¶學得千般萬般秖成知解與衲
僧門下有甚麽交涉¶僧問直須無心學時如何師曰不
管繫問如何是佛¶師曰峭壁本無苔灑墨圖斑駮問二
龍爭珠誰是得¶者師曰得者失曰不得者如何師曰還
我珠來問如¶何是清淨法身師曰無㸃汙問轉不得時
<pb:KR6q0012_WYG_013-51b>
如何師曰¶功不到問如何是大富貴底人師曰如輪王
寶藏曰¶如何是赤窮底人師曰如酒店腰帶問水灑不
著時¶如何師曰乾剝剝地問一槌便成時如何師曰不
是¶偶然問如何是祖師西來意師曰壁上畫枯松遊蜂¶
競采蘂滅後諡證真禪師¶
洞山道全禪師問先洞山如何是出離之要山曰闍¶黎
足下煙生師當下契悟更不他遊雲居進語曰終¶不敢
孤負和尚足下煙生山曰步步𤣥者卽是功到¶暨洞山
<pb:KR6q0012_WYG_013-52a>
圓寂衆請踵迹住持僧問佛入王宫豈不是¶大聖再來
師曰䕶明不下生曰爭奈六年苦行何師<md:KR6q0012_X_013-0272b>¶曰幻人呈幻
事曰非幻者如何師曰王宫覓不得問¶清淨行者不入
涅槃破戒比邱不入地獄時如何師¶曰度盡無遺影還
他越涅槃問極目千里是甚麽風¶範師曰是闍黎風範
曰未審和尚風範如何師曰不¶布婆娑眼¶
京兆府蜆子和尚不知何許人也事迹頗異居無定¶所
自印心於洞山混俗閩川不畜道具不循律儀冬¶夏唯
<pb:KR6q0012_WYG_013-52b>
披一衲逐日沿江岸採掇鰕蜆以充其腹暮卽¶宿東山
白馬廟紙錢中居民目為蜆子和尚華嚴靜¶禪師聞之
欲決真假先潛入紙錢中深夜師歸嚴把¶住曰如何是
祖師西來意師遽答曰神前酒臺盤嚴¶放手曰不虛與
我同根生嚴後赴莊宗詔入長安師¶亦先至每日歌唱
自拍或乃佯狂泥雪去來俱無蹤¶跡厥後不知所終¶
台州幽棲道幽禪師鏡清問如何是少父師曰無標¶的
曰無標的以為少父邪師曰有甚麽過曰秖如少¶父作
<pb:KR6q0012_WYG_013-53a>
麽生師曰道者是甚麽心行問如何是佛師曰¶汝不信
是衆生曰學人大信師曰若作勝解卽受羣¶邪問如何
是道師曰但有路可上更高人也行曰如¶何是道中人
師曰解驅雲裏信師一日齋時入堂白¶槌曰白大衆衆
舉頭師曰且喫飯師將示滅僧問和¶尚百年後向甚麽
處去師曰迢然迢然言訖坐亡¶
越州乾峯和尚上堂法身有三種病二種光須是一¶一
透得始解歸家穩坐須知更有向上一竅在雲門<md:KR6q0012_X_013-0272c>¶出問
<pb:KR6q0012_WYG_013-53b>
庵内人為甚麽不知庵外事師呵呵大笑門曰¶猶是學
人疑處師曰子是甚麽心行門曰也要和尚¶相委師曰
直須與麽始解穩坐門應喏喏上堂舉一¶不得舉二放
過一著落在第二雲門出衆曰昨日有¶人從天台來却
往徑山去師曰典座來日不得普請¶便下座問僧甚處
來曰天台師曰見說石橋作兩段¶是否曰和尚甚處得
這消息來師曰將謂華頂峯前¶客元是平田莊裏人問
如何得出三界去師曰喚院¶主來趂出這僧著師問衆
<pb:KR6q0012_WYG_013-54a>
僧輪回六趣具甚麽眼衆¶無對僧問如何是超佛越祖
之談師曰老僧問聻曰¶和尚問則且置師曰老僧問尚
不奈何說甚麽超佛¶越祖之談問十方薄伽梵一路涅
槃門未審路頭在¶甚麽處師以拄杖畫云在這裏(僧後/請益)
(雲門門拈起扇子云扇子⬤跳¶上三十三天築/著帝釋鼻孔東海鯉魚打一棒雨似盆傾㑹麽)¶
吉州禾山和尚僧問學人欲伸一問師還答否師曰¶禾
山答汝了也問如何是西來意師曰禾山大頂問¶如何
是和尚家風師曰滿目青山起白雲曰或遇客¶來如何
<pb:KR6q0012_WYG_013-54b>
祇待師曰滿盤無味醍醐果問無言童子居¶何國土師
曰當軒木馬嘶風切¶
明州天童咸啟禪師問伏龍甚處來曰伏龍來師曰¶還
伏得龍麽曰不曽伏這畜生師曰且坐喫茶簡大¶德問
學人卓卓上來請師的的師曰我這裏一屙便¶了有甚
麽卓卓的的曰和尚恁麽答話更買草鞋行¶脚好師曰
近前來簡近前師曰秖如老僧恁麽答過<md:KR6q0012_X_013-0273a>¶在甚麽處簡
無對師便打問如何是本來無物師曰¶石潤元含玉鑛
<pb:KR6q0012_WYG_013-55a>
異自生金問如何是真常流注師曰¶涓滴無移¶
潭州寶蓋山和尚僧問一間無漏舍合是何人居師¶曰
無名不挂體曰還有位也無師曰不處問如何是¶寶蓋
師曰不從人天得曰如何是寶蓋中人師曰不¶與時人
知曰佛來時如何師曰覓他路不得問世界¶壞時此物
何處去師曰千聖尋不得曰時人如何歸¶向師曰直須
似他去曰還有的當也無師曰不立標¶則問不居正位
底人如何行履師曰紅焰叢中駿馬¶嘶¶
<pb:KR6q0012_WYG_013-55b>
澧州欽山文⬤禪師福州人也少依杭州大慈山寰¶中
禪師受業時巖頭雪峯在衆覩師吐論知是法器¶相率
遊方二大士各承德山印記師雖屢激揚而終¶然凝滯
一日問德山曰天皇也恁麽道龍潭也恁麽¶道未審和
尚作麽生道山曰汝試舉天皇龍潭道底¶看師擬進語
山便打師被打歸延壽堂曰是則是打¶我太煞巖頭曰
汝恁麽道他後不得道見德山來(法眼¶别云是/則是錯打我)後於洞
山言下發解乃為之嗣年二十七¶止於欽山對大衆前
<pb:KR6q0012_WYG_013-56a>
自省過舉叅洞山時語山問甚¶麽處來師曰大慈來曰
還見大慈麽師曰見曰色前¶見色後見師曰非色前後
見洞山黙置師乃曰離師¶太早不盡師意(法眼云不盡/師意不易承)
(嗣得/他)僧問如何是祖師¶西來意師曰梁公曲尺誌公剪
刀問一切諸佛及諸<md:KR6q0012_X_013-0273b>¶佛法皆從此經出如何是此經師
曰常轉曰未審經¶中說甚麽師曰有疑請問問如何是
和尚家風師曰¶錦繡銀香囊風吹滿路香巖頭聞令僧
去云傳語十¶八子好好事潘郎有僧寫師真呈師曰還
<pb:KR6q0012_WYG_013-56b>
似我也無¶僧無對師自代曰衆僧看取德山侍者來㕘
纔禮拜¶師把住曰還甘欽山與麽也無者曰某甲却悔
久住¶德山今日無言可對師乃放手曰一任祇對者撥
開¶胷曰且聽某通氣一上師曰德山門下卽得這裏一¶
㸃用不著者曰久聞欽山不通人情師曰累他德山¶眼
目叅堂去師與巖頭雪峯坐次洞山行茶來師乃¶閉眼
洞曰甚麽處去來曰入定來洞曰定本無門從¶何而入
師入浴院見僧踏水輪僧下問訊師曰幸自¶轆轤地轉
<pb:KR6q0012_WYG_013-57a>
何須恁麽曰不恁麽又爭得師曰若不恁¶麽欽山眼堪
作甚麽曰作麽生是師眼師以手作撥¶睂勢曰和尚又
何得恁麽師曰是我恁麽你便不恁¶麽僧無對師曰索
戰無功一場氣悶良久乃問曰㑹¶麽曰不㑹師曰欽山
為汝擔取一半師與巖頭雪峯¶過江西到一茶店喫茶
次師曰不㑹轉身通氣者不¶得茶喫頭曰若恁麽我定
不得茶喫峯曰某甲亦然¶師曰這兩箇老漢話頭也不
識頭曰甚處去也師曰¶布袋裏老鴉雖活如死頭退後
<pb:KR6q0012_WYG_013-57b>
曰看看師曰奯公且¶置存公作麽生峯以手畫一圓相
師曰不得不問頭¶呵呵曰太逺生師曰有口不得茶喫
者多巨良禪客¶叅禮拜了便問一鏃破三關時如何師
曰放出關中<md:KR6q0012_X_013-0273c>¶主看良曰恁麽則知過必改師曰更待何
時良曰好¶隻箭放不著所在便出去師曰且來闍黎良
回首師¶下禪牀擒住曰一鏃破三關卽且置試為欽山
發箭¶看良擬議師打七棒曰且聽箇亂統漢疑三十年
有¶僧舉似同安察安曰良公雖解發箭要且未中的僧¶
<pb:KR6q0012_WYG_013-58a>
便問未審如何得中的去安曰關中主是甚麽人僧¶回
舉似師師曰良公若解恁麽也免得欽山口然雖¶如此
同安不是好心亦須看始得僧叅師竪起拳曰¶開即成
掌五指參差如今為拳必無高下汝道欽山¶還通商量
也無僧近前却豎起拳師曰你恁麽秖是¶箇無開合漢
曰未審和尚如何接人師曰我若接人¶共汝一般去也
曰特來叅師也須吐露箇消息師曰¶汝若特來我須吐
露曰便請師便打僧無語師曰守¶株待兔枉用心神上
<pb:KR6q0012_WYG_013-58b>
堂横按拄杖顧視大衆曰有麽¶有麽如無欽山唱菩薩
蠻去也囉囉哩哩便下座師¶與道士論義士立義曰麤
言及細語皆歸第一義師¶曰道士是佛家奴士曰太麤
生師曰第一義何在士¶無語¶
瑞州九峯通元禪師郢州程氏子初叅德山後於洞¶山
言下有省住後僧問自心他心得相見否師曰自¶己尚
不見他人何可觀問罪福之性如何了達得無¶同異師
曰絺綌不禦寒¶
<pb:KR6q0012_WYG_013-59a>
　　青原下六世¶
　　　曹山寂禪師法嗣<md:KR6q0012_X_013-0274a>¶
瑞州洞山道延禪師因曹山垂語云有一人向萬丈¶崖
頭騰身直下此是甚麽人衆無對師出曰不存山¶曰不
存箇甚麽師曰始得撲不碎山深肯之後有僧¶問請和
尚密付眞心師曰欺這裏無人作麽¶
撫州金峯從志元明禪師僧問如何是金峯正主師¶曰
此去鎮縣不遥闍黎莫造次曰何不道取師曰口¶如磉
<pb:KR6q0012_WYG_013-59b>
盤問千峯萬峯⬤箇是金峯師乃斫額問千山¶無雲萬
里絶霞時如何師曰飛猿嶺⬤邊何不吐却¶問如何是
西來意師曰壁邊有鼠耳問如何是和尚¶家風師曰金
峯門前無五里牌新到叅師曰不用通¶時暄第一句道
將來曰孟春猶寒伏惟和尚師曰猶¶有這箇在曰不可
要人㸃檢去也師曰誰僧指自身¶師曰不妨遭人㸃撿
拈起枕子示僧曰一切人喚作¶枕子金峯道不是僧曰
未審和尚喚作甚麽師拈起¶枕子僧曰恁麽則依而行
<pb:KR6q0012_WYG_013-60a>
之師曰你喚作甚麽僧曰¶枕子師曰落在金峯窠⬤問
金盃滿酌時如何師曰¶金峯不勝酩酊僧掃地次師問
作甚麽僧竪起苕帚¶師曰猶有這箇在曰和尚適來見
箇甚麽師竪起拄¶杖僧㕘纔入方丈師便打僧曰是是
師又打僧曰不¶是不是師作禮拜勢僧作拓勢師曰老
僧眼暗闍黎¶耳聾曰將飯餧魚還須克已師曰施食得
長壽報曰¶和尚年多少師曰不落數量曰長壽者誰師
曰金峯¶曰果然眼昏師曰是是問僧甚處來僧近前良
<pb:KR6q0012_WYG_013-60b>
久師¶曰闍黎㕘見甚麽人曰㕘甚麽椀師曰金峯有過
曰<md:KR6q0012_X_013-0274b>¶是是師良久師問僧甚處來曰東國來師曰作麽生¶
過得金峯關曰公驗分明師曰試呈似金峯看僧展¶兩
手師曰金峯關從來無人過得曰和尚還過得麽¶師曰
波斯喫胡椒問僧姓甚麽曰姓何師曰至竟不¶脫俗曰
因師致得師曰若恁麽過在金峯曰不敢師¶曰灼然金
峯有過僧問訊次師把住曰輒不得向人¶道我有一則
因緣舉似你僧作聽勢師與一掌僧曰¶為甚麽打某甲
<pb:KR6q0012_WYG_013-61a>
師曰我要這話行看經次駢道者來¶師擎起經作攬衣
勢以目視之駢提起坐具以目視¶師師曰一切人道你
㑹禪駢曰和尚作麽生師笑曰¶草賊大敗問是身無知
如土木瓦石此意如何師下¶禪牀扭僧耳朶僧負痛作
聲師曰今日始捉著箇無¶知漢僧作禮出去師召闍黎
僧回首師曰若到堂中¶不可舉著曰何故師曰大有人
笑金峯老婆心上堂¶老僧二十年前有老婆心二十年
後無老婆心僧問¶如何是二十年前有老婆心師曰問
<pb:KR6q0012_WYG_013-61b>
凡答凡問聖答¶聖曰如何是二十年後無老婆心師曰
問凡不答凡¶問聖不答聖師見僧來乃舉手曰此是大
人分上事¶你試通箇消息看曰某甲不欲瞞和尚師曰
知孝養¶人也還稀有曰莫是大人分上事麽師曰老僧
瞞闍¶黎曰到這裏不易辨白師曰灼然灼然僧禮拜師
曰¶發足何處曰秖這裏師曰不唯自瞞兼瞞老僧上堂¶
我若舉來又恐遭人唇吻不舉又遭人笑怪於其中¶間
如何卽是有僧纔出師便歸方丈至晚别僧請益<md:KR6q0012_X_013-0274c>¶曰和
<pb:KR6q0012_WYG_013-62a>
尚今日為甚不答這僧話師曰大似失錢遭罪¶問僧你
還知金峯一句子麽曰知來久矣師曰作麽¶生僧便喝
師良久僧曰金峯一句今日粉碎師曰老¶僧大曽問人
唯有闍黎門風峭峻曰不可須要人㸃¶檢師曰真鍮不
博金問如何是非言之言師曰不加¶文彩問四海晏清
時如何師曰猶是堦下漢上堂事¶存函蓋合理應箭鋒
拄還有人道得麽如有人道得¶金峯分半院與他住時
有僧出作禮師曰相見易得¶好共住難為人便下座僧
<pb:KR6q0012_WYG_013-62b>
辭師問何處去曰不敢妄¶通消息師曰若到諸方切忌
道著金峯為人處曰已¶領尊旨師曰忽有人問你作麽
生僧提起袈裟角師¶曰捷弱於闍黎¶
襄州鹿門山處真禪師僧問如何是和尚家風師曰¶有
鹽無醋曰忽遇客來如何祇待師曰柴門草户謝¶子逺
來問如何是道人師曰口似鼻孔問祖祖相傳¶傳甚麽
物師曰金襴袈裟問如何是函中般若師曰¶佛殿挾頭
六百卷問和尚百年後向甚麽處去師曰¶山下李家使
<pb:KR6q0012_WYG_013-63a>
牛去曰還許學人相隨也無師曰汝若¶相隨莫同頭角
曰諾師曰合到甚麽處曰佛眼辨不¶得師曰若不放過
亦是茫茫問如何是鹿門高峻處¶師曰汝還曽上主山
也無問如何是禪師曰鸞鳳入¶雞籠曰如何是道師曰
藕絲牽大象問劫火洞然大¶千俱壞未審此箇還壞也
無師曰臨崖看滸眼特地¶一場愁問如何是和尚轉身
處師曰昨夜三更失却<md:KR6q0012_X_013-0275a>¶枕子問一句下豁然時如何師
曰汝是誰家子上堂¶一片凝然光燦爛擬意追尋卒難
<pb:KR6q0012_WYG_013-63b>
見瞥然撞著豁人¶情大事分明總成辦實快活無繫絆
萬兩黄金終不¶換任他千聖出頭來總是向渠影中現¶
撫州曹山慧霞了悟禪師僧問佛未出世時如何師¶曰
曹山不如曰出世後如何師曰不如曹山問四山¶相逼
時如何師曰曹山在裏許曰還求出也無師曰¶在裏許
卽求出僧侍立師曰道者可煞熱曰是師曰¶秖如熱向
甚處回避曰向鑊湯鑪炭裏回避師曰秖¶如鑊湯鑪炭
又作麽生回避曰衆苦不能到¶
<pb:KR6q0012_WYG_013-64a>
華州草庵法義禪師僧問如何是祖師西來意師曰¶爛
炒浮漚飽滿喫問擬心卽差如何進道師曰有人¶常擬
為甚麽不差曰此猶是和尚分上事師曰紅熖¶蓮花朶
朶開問如何是和尚得力處師曰如盲似聾¶曰不㑹師
曰恰與老僧同叅¶
撫州曹山光慧元悟禪師上堂良久曰雪峯和尚為¶人
如金翅鳥入海取龍相似僧出問未審和尚此間¶如何
師曰甚處去來問如何是西來的的意師曰不¶禮拜更
<pb:KR6q0012_WYG_013-64b>
待何時問如何是密傳底心師良久僧曰恁¶麽則徒勞
側耳也師喚侍者來燒香著問古人云如¶紅鑪上一㸃
雪意旨如何師曰惜取睂毛好問如何¶指示卽得不昧
去師曰不可雪上更加霜曰恁麽則¶全因和尚去也師
曰因箇甚麽問如何是妙明眞性¶師曰款款莫磕損上
堂良久僧出曰為衆竭力禍出<md:KR6q0012_X_013-0275b>¶私門未審放過不放過
師黙然問古人道生也不道¶死也不道意旨如何師良
久僧禮拜師曰㑹麽曰不¶㑹師曰也是厨寒甑足塵上
<pb:KR6q0012_WYG_013-65a>
堂舉拄杖曰從上皆留¶此一路方便接人有僧出曰和
尚又是從頭起也師¶曰謝相委悉問機關不轉請師商
量師曰瘂得我口¶麽問路逢猛虎時如何師曰放憨作
麽¶
撫州曹山羌慧智炬禪師初問先曹山曰古人提持¶⬤
邊人學人如何體悉山曰退步就已萬不失一師¶於言
下頓忘𤣥解乃辭去徧㕘至三祖因看經次僧¶問禪僧
心不挂元字脚何得多學師曰文字性異法¶法體空迷
<pb:KR6q0012_WYG_013-65b>
則句句瘡疣悟則文文般若苟無取舍何¶害圓伊後離
三祖到瑞州衆請住龍泉僧問如何是¶文殊師曰不可
有第二月也曰卽今事如何師曰正¶是第二月問如何
是如來語師曰猛風可繩縛問如¶何履踐卽得不昧宗
風師曰須知龍泉好手曰請和¶尚好手師曰却憶鍾子
期問古人道若記一句論劫¶作野狐精未審古人意旨
如何師曰龍泉僧堂未曽¶鎖曰和尚如何師曰風吹耳
朶問如何是一句師曰¶無聞問如何是聲前一句師曰
<pb:KR6q0012_WYG_013-66a>
恰似不道問如何是¶和尚為人一句師曰汝是九色鹿
問抱璞投師時如¶何師曰不是自家珍曰如何是自家
珍師曰不琢不¶成器¶
衡州育王山宏通禪師僧問混沌未分時如何師曰¶混
沌曰分後如何師曰混沌上堂釋迦如來四十九<md:KR6q0012_X_013-0275c>¶年說
不到底句今夜山僧不避羞恥與諸尊者共譚¶良久曰
莫道錯珍重僧問學人有病請師醫師曰將¶病來與汝
醫曰便請師曰還老僧藥價錢來問曹源¶一路卽不問
<pb:KR6q0012_WYG_013-66b>
衡陽江畔事如何師曰紅爐熖上無根¶草碧潭深處不
逢魚問心法雙亡時如何師曰三脚¶蝦蟇背大象問如
何是西來意師曰老僧毛竪問如¶何是佛法大意師曰
直待文殊過卽向汝道曰文殊¶過也請和尚道師便打
問如何是和尚家風師曰渾¶身不直五文錢曰太貧寒
生師曰古代如是曰如何¶施設師曰隨家豐儉問如何
是急切處師曰鍼眼裏¶打筋斗問如何是本來身師曰
回光影裏見方親¶
<pb:KR6q0012_WYG_013-67a>
衡州華光範禪師僧問如何是無縫塔師指僧堂曰¶此
間僧堂無門户問僧曽到紫陵麽曰曽到師曰曽¶到鹿
門麽曰曽到師曰嗣紫陵卽是嗣鹿門卽是曰¶卽今嗣
和尚得麽師曰人情不打卽不可便打問非¶隱顯處是
和尚⬤箇是某甲師曰盡乾坤無一不是¶曰此猶是和
尚⬤箇是某甲師曰木人石女笑分明¶
處州廣利容禪師初住貞溪僧㕘師舉拂子曰貞溪¶老
僧還具眼麽曰某甲不敢見和尚過師曰老僧死¶在闍
<pb:KR6q0012_WYG_013-67b>
黎手裏也問如何是和尚家風師曰謝闍黎道¶破問西
院拍手笑呵呵意作麽生師曰捲上簾子著¶問自己不
明如何得明師曰不明曰為甚麽不明師¶曰不見道自
己事問魯祖面壁意作麽生師良久曰¶還㑹麽曰不㑹
師曰魯祖靣壁因郡守受代歸師出<md:KR6q0012_X_013-0276a>¶送接話次守問和
尚逺出山門將甚麽物來師曰無¶盡之寶呈獻守無對
後有人進語曰便請師曰太守¶尊嚴問千途路絶語思
不通時如何師曰猶是堦下¶漢曰如何是堦上漢師曰
<pb:KR6q0012_WYG_013-68a>
龍樓不舉手乃曰作麽生¶是尊貴底人試道看莫秖向
長連牀上坐地見他人¶不肯忽被明眼人拶著便向鐡
圍山裏藏身若到廣¶利門下須道得第一句卽開一線
道與兄弟商量時¶有僧出禮拜師曰將謂是異國舶主
元來是此土商¶人¶
泉州廬山小谿院行傳禪師青原周氏子僧問久嚮¶廬
山石門為甚麽入不得師曰鈍漢僧曰忽遇猛利¶者還
許也無師曰喫茶去¶
<pb:KR6q0012_WYG_013-68b>
益州布水巖和尚僧問如何是西來意師曰一回思¶著
一傷心問寶劒未磨時如何師曰用不得曰磨後¶如何
師曰觸不得¶
蜀川西禪和尚僧問佛是摩耶降生未審和尚是誰¶家
子師曰水上卓紅旗問三十六路阿⬤一路最妙¶師曰
不出第一手曰忽遇出時如何師曰脊著地也¶不難¶
韶州華嚴和尚僧問旣是華嚴還將得華來麽師曰¶孤
峯頂上千枝秀一句當機對聖明僧錄問法身無¶相不
<pb:KR6q0012_WYG_013-69a>
可言宣皇帝詔師將何接引師曰金鐘迥出雲¶中響萬
里歸朝賀聖君問如何是佛法大意師曰驚¶天動地曰
還當也無師曰靈機永布千家月秖這如<md:KR6q0012_X_013-0276b>¶今萬世傳¶
　　　雲居膺禪師法嗣¶
洪州鳳棲山同安丕禪師僧問如何是無縫塔師曰¶吽
吽曰如何是塔中人師曰今日大有人從建昌來¶問一
見便休去時如何師曰是也更來這裏作麽問¶如何是
㸃額魚師曰不透波瀾曰慚恥時如何師曰¶終不仰靣
<pb:KR6q0012_WYG_013-69b>
曰恁麽則不變其身也師曰是也青雲事¶作麽生問如
何是和尚家風師曰金雞抱子歸霄漢¶玉兔懷胎入紫
微曰忽遇客來將何祇待師曰金果¶朝來猿摘去玉花
晚後鳳銜歸問無情還解說法也¶無師曰玉犬夜行不
知天曉問路逢達道人不將語¶黙對未審將甚麽對師
曰要踢要拳問纔有言詮盡¶落今時不落言詮請師直
說師曰木人解語非干舌¶石女抛梭豈亂絲問依經解
義三世佛寃離經一字¶卽同魔說此理如何師曰孤峯
<pb:KR6q0012_WYG_013-70a>
迥秀不挂煙蘿片月¶行空白雲自在新到㕘師問甚處
來曰湖南師曰還¶知同安這裏風雲體道花檻璿璣麽
曰知師曰非公¶境界僧便喝師曰短販樵人徒誇書劒
僧擬進語師¶曰劒甲未施賊身已露問佛未出世時如
何師曰藕¶絲繫大象曰出世後如何師曰鐵鎖鎖石牛
問不傷¶王道如何師曰喫粥喫飯曰莫便是不傷王道
也無¶師曰遷流左降問玉印開時何人受信師曰不是
恁¶麽人曰親宫事如何師曰道甚麽問如何是毗盧師¶
<pb:KR6q0012_WYG_013-70b>
師曰闍黎在甚麽處出家問如何是觸目菩提師曰<md:KR6q0012_X_013-0276c>¶靣
前佛殿問片玉無瑕請師不觸師曰落汝後問玉¶印開
時何人受信師曰不是小小問迷頭認影如何¶止師曰
告阿誰曰如何卽是師曰從人覓卽轉逺也¶曰不從人
覓時如何師曰頭在甚麽處問如何是同¶安一隻箭師
曰腦後看曰腦後事如何師曰過也問¶亡僧衣衆人唱
祖師衣甚麽人唱師曰打問將來不¶相似不將來時如
何師曰甚麽處著問未有這箇時¶作麽生行履師曰尋
<pb:KR6q0012_WYG_013-71a>
常又作麽生曰恁麽則不改舊¶時人也師曰作何行履
問如何是異類中人師曰露¶地藏白牛井底窺日月師
看經次見僧來㕘遂以衣¶䄂蓋却頭僧近前作弔慰勢
師放下衣袖提起經曰¶㑹麽僧却以衣袖蓋頭師曰蒼
天蒼天¶
廬山歸宗寺懷惲禪師僧問無佛無衆生時如何師¶曰
甚麽人如此問水清魚現時如何師曰把一箇來¶僧無
對(同安代云/動卽失)問如何是五老峯師曰突兀地問¶截水停
<pb:KR6q0012_WYG_013-71b>
輪時如何師曰磨不轉曰如何是磨不轉師¶曰不停輪
問如何是塵中弟子師曰灰頭土靣(同安代云/¶不拂拭)問如何
是世尊不說說師曰正恁麽曰如何是¶迦葉不聞聞師
曰不附物問不佛不衆生時如何師¶曰是甚麽人如此
問學人不到處請師說師曰汝不¶到甚麽處來¶
池州嵇山章禪師在投子作柴頭投子同喫茶次謂¶師
曰森羅萬象總在裏許師潑却茶曰森羅萬象在¶甚麽
處子曰可惜一椀茶師後謁雪峯峯問莫是章<md:KR6q0012_X_013-0277a>¶柴頭麽
<pb:KR6q0012_WYG_013-72a>
師乃作輪椎勢峰肯之¶
南康軍雲居懐岳禪師僧問如何是大圓鏡師曰不¶鑒
照曰忽遇四方八靣來時作麽生師曰番來番現¶漢來
漢現曰大好不鑒照師便打問如何是一丸療¶萬病底
藥師曰汝患甚麽問如何是本來瑞草師曰¶好手拈不
出曰如何是無根𣗳師曰處處著不得¶
杭州佛日本空禪師初遊天台山嘗曰如有人奪得¶我
機者卽吾師矣尋謁雲居作禮問曰二龍爭珠誰¶是得
<pb:KR6q0012_WYG_013-72b>
者居曰卸却業身來與子相見師曰業身已卸¶居曰珠
在甚麽處師無對(同安代云回/頭卽没交涉)遂投誠入室¶時始年十
三後四年㕘夾山纔入門見維⬤⬤曰此¶間不著後生
師曰某甲不求挂搭暫來禮謁和尚維¶⬤白夾山山許
相見師未陞堦山便問甚處來師曰¶雲居來曰卽今在
甚麽處師曰在夾山頂⬤上山曰¶老僧行年在坎五鬼
臨身師擬上堦山曰三道寶堦¶從何而上師曰三道寶
堦曲為今時向上一路請師¶直指山便揖師乃上堦禮
<pb:KR6q0012_WYG_013-73a>
拜山問闍黎與甚麽人同¶行師曰木上座山曰何不來
相看老僧師曰和尚看¶他有分山曰在甚處師曰在堂
中山便同師下到堂¶中師遂取拄杖擲在山面前山曰
莫從天台得否師¶曰非五嶽之所生山曰莫從須彌得
否師曰月宫亦¶不逢山曰恁麽則從人得也師曰自己
尚是寃家從¶人得堪作甚麽山曰冷灰裏有一粒豆爆
乃喚維⬤¶明窻下安排著師曰未審明窓還解語也無
山曰待<md:KR6q0012_X_013-0277b>¶明窓解語卽向汝道夾山來日上堂問昨日新
<pb:KR6q0012_WYG_013-73b>
到在¶甚麽處師出應諾山曰子未到雲居已前在甚麽
處¶師曰天台國清山曰吾聞天台有潺潺之瀑淥淥之¶
波謝子逺來此意如何師曰久居巖谷不挂松蘿山¶曰
此猶是春意秋意作麽生師良久山曰看君秖是¶撐船
漢終歸不是弄潮人來日普請維⬤令師送茶¶師曰某
甲為佛法來不為送茶來⬤曰奉和尚處分¶師曰和尚
尊命卽得乃將茶去作務處搖茶甌作聲¶山回顧師曰
釅茶三五盌意在钁頭邊山曰瓶有傾¶茶勢籃中幾箇
<pb:KR6q0012_WYG_013-74a>
甌師曰瓶有傾茶勢籃中無一甌便¶行茶時衆皆舉目
師曰大衆鶴望請師一言山曰路¶逢死蛇莫打殺無底
籃子盛將歸師曰手執夜明符¶幾箇知天暁山曰大衆
有人也歸去來歸去來遂住¶普請歸院衆皆仰嘆師終
于佛日卵塔存焉¶
蘇州永光院真禪師上堂言鋒若差鄉關萬里直須¶懸
崖撒手自肯承當絶後再蘇欺君不得非常之旨¶人焉
廋哉問道無横徑立者皆危如何得不被横徑¶所侵去
<pb:KR6q0012_WYG_013-74b>
師以杖拄僧口僧曰此猶是横徑師曰合取¶口問如何
是常在底人師曰來徃不易問如何是祖¶師西來意師
曰鐵山夜鎖千家月金烏常照不當門¶
廬山歸宗澹權禪師僧問金雞未鳴時如何師曰失¶却
威音王曰鳴後如何師曰三界平沈問盡身供養¶時如
何師曰將甚麽來曰所有不惜師曰供養甚麽¶人僧無
語問學人為佛法來如何是佛法師曰正空<md:KR6q0012_X_013-0277c>¶閑曰便請
商量師曰周匝有餘問大衆雲集合譚何¶事師曰三三
<pb:KR6q0012_WYG_013-75a>
兩兩問路逢達道人不將語黙對未審¶將甚麽對師曰
爭能肯得人僧良久師曰㑹麽曰不¶㑹師曰長安路上
厠坑子問如何是佛法大意師曰¶三枷五棒問通徹底
人如何語道師曰汝秖今作麽¶生曰任性隨流師曰不
隨流爭得息¶
蘄州廣濟禪師僧問疋馬單槍時如何師曰頭落也¶問
如何是方外之譚師曰汝道甚麽問如何是廣濟¶水師
曰飲者絶饑渴曰恁麽則學人不虚到也師曰¶情知你
<pb:KR6q0012_WYG_013-75b>
受人安排問逺逺來投乞師指示師曰有口¶秖解喫飯
問温伯雪與仲尼相見時如何師曰此間¶無恁麽人問
不識不見請師道出師曰不昧曰不昩¶時作麽生師曰
汝喚作甚麽問如何是竒特事師曰¶焰裏牡丹花問如
何是無心道人師曰丹霞放火燒¶潭州水西南臺和尚
僧問如何是此間一滴水師曰¶入口卽抉出問如何是
西來意師曰靴頭線綻問祖¶祖相傳未審傳箇甚麽師
曰不因闍黎問老僧亦不¶知¶
<pb:KR6q0012_WYG_013-76a>
歙州朱谿謙禪師韶國師到㕘次聞犬齩靈鼠聲國¶師
便問是甚麽聲師曰犬齩靈鼠聲國師曰旣是靈¶鼠為
甚麽却被犬齩師曰齩殺也國師曰好箇犬師¶便打國
師曰莫打某甲話在師休去因造佛殿畢一¶僧同看師
曰此殿著得甚麽佛曰著卽不無有人不¶肯師曰我不
問⬤箇人曰恁麽則某甲亦未曽祇對<md:KR6q0012_X_013-0278a>¶和尚¶
揚州豐化和尚僧問上無片瓦下無卓錐時如何師¶曰
莫飄露麽問不具得失時如何師曰道甚麽¶
<pb:KR6q0012_WYG_013-76b>
南康軍雲居道簡禪師范陽人也久入先雲居之室¶密
受眞印而分掌寺務典司樵㸑以臘高堂中為第¶一座
屬先雲居將順寂主事請問誰堪繼嗣居曰堂¶中簡主
事雖承言而意不在師謂令揀擇可當說法¶者僉曰第
二座可然且備禮先請第一座若謙讓卽¶堅請第二座
師旣密承授記畧不辭免卽自持道具¶入方丈攝衆演
法主事等不愜素志罔循規式師察¶其情乃遂弃去其
夜安樂𣗳神號泣詰旦主事大衆¶奔至麥莊悔過哀請
<pb:KR6q0012_WYG_013-77a>
歸院衆聞空中連聲唱曰和尚¶來也僧問如何是和尚
家風師曰隨處得自在問維¶摩豈不是金粟如來師曰
是曰為甚麽却在釋迦㑹¶下聽法師曰他不擔人我問
横身蓋覆時如何師曰¶還蓋覆得麽問蛇子為甚麽吞
却蛇師師曰在裏甚¶傷問諸聖道不得處和尚還道得
麽師曰汝道甚麽¶處諸聖道不得問路逢猛虎時如何
師曰千人萬人¶不逢為甚麽闍黎偏逢問孤峯獨宿時
如何師曰閒¶却七間僧堂不宿阿誰教汝孤峯獨宿師
<pb:KR6q0012_WYG_013-77b>
後無疾而¶寂塔于本山¶
洪州大善慧海禪師僧問不坐青山頂時如何師曰¶且
道是甚麽人問如何是解作客底人師曰不占上¶問靈
泉忽逢時如何師曰從甚麽處來問如何道即<md:KR6q0012_X_013-0278b>¶不違於
師師曰莫惜口曰道後如何師曰道甚麽問¶如何道得
相親去師曰快道曰恁麽則不道也師曰¶用口作甚麽
問如何是西來意師曰三界平沈¶
鼎州德山和尚僧問路逢達道人不將語黙對未審¶將
<pb:KR6q0012_WYG_013-78a>
甚麽對師曰秖恁麽僧良久師曰汝更問僧再問¶師乃
喝出¶
南嶽南臺和尚僧問直上融峯時如何師曰見麽¶
南康軍雲居昌禪師僧問相逢不相識時如何師曰¶旣
相逢為甚麽不相識問紅爐猛焰時如何師曰裏¶頭是
甚麽問不受商量時如何師曰來作甚麽曰來¶亦不商
量師曰空來何益問方丈前容身時如何師¶曰汝身大
小¶
<pb:KR6q0012_WYG_013-78b>
晉州大梵和尚僧問如何是學人顧望處師曰井底¶架
高樓曰恁麽則超然去也師曰何不擺手¶
新羅國雲住和尚僧問諸佛道不得甚麽人道得師¶曰
老僧道得曰諸佛道不得和尚作麽生道師曰諸¶佛是
我弟子曰請和尚道師曰不是對君王好與二¶十棒問
達磨未來時如何師曰夜半石牛吼曰來後¶如何師曰
特地使人愁問旣是普眼為甚不見普賢¶師曰秖為貪
程太速¶
<pb:KR6q0012_WYG_013-79a>
阾珏和尚僧問學人不負師機還免披毛帶角也無¶師
曰闍黎何得對靣不相識曰恁麽則吞盡百川水¶方明
一㸃心師曰雖脫毛衣猶披鱗甲曰好來和尚¶具大慈
悲師曰盡力道也出老僧格不得<md:KR6q0012_X_013-0278c>¶
　　　疎山仁禪師法嗣¶
隨州護國院守澄淨果禪師上堂諸方老宿盡在曲¶录
木牀上為人及有人問著祖師西來意未曽有一¶人當
頭道著時有僧問請和尚當頭道師曰河北驢¶鳴河南
<pb:KR6q0012_WYG_013-79b>
犬吠問如何是佛師咄曰這驢漢問盡大地¶是一隻眼
底人來時如何師曰堦下漢問諸佛不到¶處是甚麽人
行履師曰聃耳鬅頭曰何人通得彼中¶信師曰驢靣獸
腮問隨緣認得時如何師曰錯問如¶何是西來意師曰
一人傳虚萬人傳實問不落干將¶手如何是太阿師曰
七星光彩耀六國罷煙塵問鶴¶立枯松時如何師曰地
下底一場懡㦬問㑹昌沙汰¶時護法善神向甚麽處去
師曰三門前兩箇一場懡¶㦬問滴水滴凍時如何師曰
<pb:KR6q0012_WYG_013-80a>
日出後一場懡㦬¶
洛京靈泉歸仁禪師初問疎山枯木生花始與他合¶是
這邊句是⬤邊句山曰亦是這邊句師曰如何是¶⬤邊
句山曰石牛吐出三春霧靈雀不棲無影林住¶後僧問
如何是靈泉家風師曰十日作活九日病曰¶此病如何
師曰回避不得曰還療得也無師曰耆婆¶稽首醫王皺
睂問祖意教意是同是别師曰牛馬同¶羣放曰還分不
分師曰夜半崑崙穿市過午後烏雞¶帶雪飛問急切相
<pb:KR6q0012_WYG_013-80b>
投時如何師曰見佛似寃家問如¶何是靈泉竹師曰不
從栽種得曰還變動也無師曰¶二冬瑞雪應難改九夏
凝霜色轉鮮問如何是靈泉¶心印師曰不傳不受曰或
遇交代時如何師曰淮南<md:KR6q0012_X_013-0279a>¶船子看洛陽問六國未寜時
如何師曰作亂者誰問¶如何是祖師西來意師曰仰靣
獨揚睂回頭自拍手¶問如何是和尚家風師曰騎牛戴
席帽過水著靴衫¶問如何是無問而自說師曰死人口
裏活人舌曰未¶審是何人領㑹師曰無角水牯牛曰如
<pb:KR6q0012_WYG_013-81a>
何是靈泉活¶計師曰東壁打倒西壁曰慿箇甚麽過朝
夕師曰折¶腰鐺子無煙火曰二時將何奉獻師曰野老
共炊無¶米飯溪邊大㑹不來人問如何是靈泉境師曰
枯樁¶花爛熳曰如何是境中人師曰子規啼斷後花落
布¶堦前問如何是沙門行師曰恰似箇屠兒曰如何行¶
履師曰破齋犯戒曰究竟作麽生師曰因不收果不¶入
俗士問俗人還許㑹佛法否師曰⬤箇臺無月誰¶家𣗳
不春¶
<pb:KR6q0012_WYG_013-81b>
瑞州五峯遇禪師僧問佛未出世時如何師曰一堆¶泥
土問如何是不撥不觸底人師曰閉目藏三寸飜¶睂蓋
眼睛¶
撫州疎山證禪師初㕘先疎山得旨後厯諸方謁投¶子
子問近離甚處曰延平子曰還將得劒來麽曰將¶得來
子曰呈似老僧看師乃指面前地子便休至晚¶問侍者
新到在麽者曰當時去也子曰三十年弄馬¶騎今日被
驢撲住後僧問如何是就事學師曰著衣¶喫飯曰如何
<pb:KR6q0012_WYG_013-82a>
是就理學師曰騎牛去穢曰如何是向¶上事師曰溥際
不收問如何是聲色混融句師曰不¶辨消不及曰如何
是聲色外别行底句師曰難逢不<md:KR6q0012_X_013-0279b>¶可得問親切處乞一
言師以拄杖敲之僧曰為甚麽¶不道師曰得恁麽不識
好惡¶
洪州百丈明照安禪師新羅人也僧問一藏圓光如¶何
是體師曰勞汝逺來曰莫便是一藏圓光麽師曰¶更喫
一椀茶問如何是和尚家風師曰手巾半寸布¶問萬法
<pb:KR6q0012_WYG_013-82b>
歸一一歸何處師曰未有一箇人不問問如¶何是極則
處師曰空王殿裏登九五野老門前不立¶人問隨緣認
得時如何師曰未認得時作麽生問如¶何是毗盧師師
曰人天收不得曰如何是一代時教¶師曰義例分明¶
瑞州黄檗山慧禪師洛陽人也少出家業經論因増¶受
菩薩戒而歎曰大士攝律儀與吾本受聲聞戒俱¶止持
作犯也然於篇聚増減支本通别制意且殊旣¶微細難
防復於攝善中未嘗行於少分况饒益有情¶乎且世間
<pb:KR6q0012_WYG_013-83a>
泡幻身命何可留戀哉由是置講課欲以¶身捐於水中
飼鱗甲之𩔖念已將行偶二禪者接之¶欵話說南方頗
多知識何滯於一隅師從此回志㕘¶尋屬關津嚴緊乃
謂守吏曰吾非翫山水誓求祖道¶他日必不忘恩也吏
者察其志遂不苛留且謂之曰¶師旣為法忘身回時願
無吝所聞師欣謝直造疎山¶時仁和尚坐法堂受㕘師
先顧視大衆然後致問曰¶刹那便去時如何山曰畐塞
虚空汝作麽生去師曰¶畐塞虚空不如不去山便休師
<pb:KR6q0012_WYG_013-83b>
下堂㕘第一座座曰¶適來祇對甚奇特師曰此乃率爾
敢望慈悲開示愚<md:KR6q0012_X_013-0279c>¶昧座曰一刹那間還有擬議否師於
言下頓省禮謝¶住後僧問黄檗一路荒來久今日當陽
事若何師曰¶虚空不假金鎚鍊日月何曽待照人師示
滅塔于本¶山肉身至今如生¶
延州伏龍山奉璘禪師僧問如何是和尚家風師曰¶横
身卧海日裏挑燈問如何是伏龍境師曰山峻水¶流急
三冬發異華問和尚還愛財色也無師曰愛曰¶旣是善
<pb:KR6q0012_WYG_013-84a>
知識為甚麽却愛財色師曰知恩者少師問¶火頭培火
了也未曰低聲師曰甚麽處得這消息來¶曰不假多言
師曰省錢易飽吃了還饑問如何是和¶尚家風師曰長
虀冷飯曰太寂寞生師曰僧家合如¶是¶
安州大安山省禪師僧問失路迷人請師直指師曰¶三
門前去問舉步臨危請師指月師曰不指月曰為¶甚麽
不指月師曰臨坑不推人問離四句絶百非請¶和尚道
師曰我王庫内無如是刀問重重關鎖信息¶不通時如
<pb:KR6q0012_WYG_013-84b>
何師曰爭得到這裏曰到後如何師曰彼¶中事作麽生
問如何是真中真師曰十字路頭泥佛¶子問無為無事
人猶是金鎖難金鎖牽不住是甚麽¶人師曰向闍黎道
卽得不可荒却大安山去也¶
洪州百丈超禪師海東人也僧問祖意教意是同是¶别
師曰金雞玉兔聽遶須彌問日落西山去林中事¶若何
師曰洞深雲出晚澗曲水流遲問某甲今日辭¶去或有
人問和尚說甚麽法向他道甚麽師曰但道<md:KR6q0012_X_013-0280a>¶大雄山頂
<pb:KR6q0012_WYG_013-85a>
上虎生師子兒¶
洪州天王院和尚僧問國内按劒者是誰師曰天王¶問
百骸俱潰散一物鎭長靈時如何師曰不墮無壞¶爛問
如何是佛師曰錯問如何是無相道場師曰門¶外列金
剛¶
常州正勤院蘊禪師魏府韓氏子幼而出家老有童¶顔
僧問師唱誰家曲宗風事若何師曰迥出簫韶外¶六律
豈能過曰不過底事作麽生師曰聲前拍不散¶句後覓
<pb:KR6q0012_WYG_013-85b>
無蹤問如何是正勤一路師曰泥深三尺曰¶如何到得
師曰闍黎從甚麽處來問如何是禪師曰¶石上蓮華火
裏泉曰如何是道師曰楞伽峯頂一莖¶草曰禪道相去
幾何師曰泥人落水木人撈晉天福¶中順寂葬于院側
經二稔門人發塔覩全身儼然髪¶爪俱長乃闍維收舍
利真骨重建塔焉¶
襄州洞山瑞禪師僧問道有又無時如何師曰龍頭¶蛇
尾腰間一劒問如何是無生曲師曰未問已前¶
<pb:KR6q0012_WYG_013-86a>
京兆府三相和尚僧問如何是無縫塔師曰覓縫不¶得
曰如何是塔中人師曰對靣不相見問如何是西¶來意
師曰雪覆孤峯白殘照露瑕痕¶
　　　青林䖍禪師法嗣¶
襄州萬銅山廣德延禪師僧問如何是和尚家風師¶曰
山前人不住山後人更忙問如何是透法身句師¶曰無
力登山水茅户絶知音問如何是佛法大意師¶曰始嗟
黄葉落又見栁條青問盡大地是箇死屍向<md:KR6q0012_X_013-0280b>¶甚麽處葬
<pb:KR6q0012_WYG_013-86b>
師曰北邙山下千邱萬邱師不安僧問和¶尚患箇甚麽
師曰無思不墜的曰恁麽則已知和尚¶病源也師曰你
道老僧患甚麽曰和尚忌口好師便¶打問如何是佛師
曰畫㦸門開見墜仙僧後問悟空¶畫㦸門開見墜仙意
㫖如何空曰直饒親見釋迦來¶智者咸言不是佛¶
襄州石門獻蘊禪師京兆人也初問青林如何用心¶得
齊於諸聖林仰靣良久曰㑹麽師曰不㑹林曰去¶無子
用心處師禮拜乃契悟更不他遊遂作園頭一¶日歸侍
<pb:KR6q0012_WYG_013-87a>
立次林曰子今日作甚麽來師曰種菜來林¶曰徧界是
佛身子向甚處種師曰金鉏不動土靈苖¶在處生林欣
然來日入園喚蘊闍黎師應喏林曰剰¶栽無影𣗳留與
後人看師曰若是無影𣗳豈受栽邪¶林曰不受栽且止
你曽見他枝葉麽師曰不曽見林¶曰旣不曽見爭知不
受栽師曰秖為不曽見所以不¶受栽林曰如是如是林
將順寂召師師應諾林曰日¶轉西山後不須取次安師
曰雪滿金檀𣗳靈枝萬古¶春林曰或有人問你金針線
<pb:KR6q0012_WYG_013-87b>
囊事子道甚麽師曰若¶是毛羽相似者某甲終不敢造
次初住南嶽蘭若未¶幾遷夾山道由潭州時楚王馬氏
出城延接便問如¶何是祖師西來大道師曰好大哥御
駕六龍千古秀¶玉街排仗出金門王大喜延入天冊府
供養數日方¶至夾山開堂僧問今日一㑹何異靈山師
曰天垂寶¶蓋重重異地湧金蓮葉葉新曰未審將何法
示人師<md:KR6q0012_X_013-0280c>¶曰無絃琴韻流沙界清音普應大千機問師唱
誰家¶曲宗風嗣阿誰師曰一曲宫商纔品弄辨寶還他
<pb:KR6q0012_WYG_013-88a>
碧¶眼胡曰恁麽則清流分洞下滿月照青林去也師曰¶
多子塔前分的意至今異世度洪音問如何是夾山¶正
主師曰好手須知欒布作韓光虚妄立功勲問如¶何是
西來意師曰玉璽不離天子手金箱豈許外人¶知問不
落機關請師便道師曰湛月迅機無可比君¶今曽問幾
人來曰卽今問和尚師曰好大哥雲綻不¶須藏九尾恕
君殘壽⬤歸邱師以蠻夷作亂遂離夾¶山至襄州創石
門寺再振𤣥風上堂瑠璃殿上光輝¶而日日無私七寶
<pb:KR6q0012_WYG_013-88b>
山中晃耀而頭頭有據泥牛運步¶木馬嘶聲野老謳歌
樵人舞袖太陽路上古曲𤣥音¶林下相逢更有何事僧
問月生雲際時如何師曰三¶箇孩兒抱華皷好大哥莫
來攔我毬門路問如何是¶和尚家風師曰常騎駿馬驟
高樓鐵鞭指盡邊州路¶問如何是石門境師曰徧界黄
金無異色往來遊子¶罷追尋曰如何是境中人師曰無
相不居凡聖位經¶行鳥道没蹤由問猛虎當軒時如何
師曰性命不存¶曰恁麽則遭他毒手師曰一恁齩嚼問
<pb:KR6q0012_WYG_013-89a>
如何是淨土¶中人師曰披毛遊火聚戴角混塵泥問道
界無窮際¶通身絶㸃痕時如何師曰𣺌𣺌白雲漫雪嶽
轉身𤣥¶路莫遲遲曰未審轉身路在甚麽處師曰石人
舉手¶分明記萬年枯骨笑時看問如如不動時如何師
曰¶有甚麽了日曰如何卽是師曰石户非關鎖般若寺<md:KR6q0012_X_013-0281a>¶
遭焚有人問曰旣是般若為甚麽被火燒師曰萬里¶一
條鐵師應機多云好大哥時稱大哥和尚¶
韶州龍光諲禪師僧問人王與法王相見時如何師¶曰
<pb:KR6q0012_WYG_013-89b>
越國君王曽按劒龍光一句不曽虧上堂良久曰¶不煩
珍重問如何是西來意師曰朔風一扇漢地成¶規問撥
塵見佛時如何師拊掌顧視問如何是龍光¶一句師曰
不空罥索曰學人不㑹師曰唵問如何是¶極則為人處
師曰殷勤囑付後來人問賔頭盧一身¶為甚麽赴四天
下供師曰千江同一月萬户盡逢春¶遂有偈曰龍光山
頂寶月輪照耀乾坤爍暗雲尊者¶不移元一質千家影
現萬家春¶
<pb:KR6q0012_WYG_013-90a>
郢州芭蕉和尚僧問十二時中如何用心師曰攏揔¶一
木盆問如何是道師曰或横三或豎五曰如何是¶道中
人師曰罷舉雲中信半夜太陽輝¶
定州石藏慧炬禪師僧問如何是西來意師曰𣗳帶¶滄
浪色山横一抹青問如何是伽藍師曰秖這是曰¶如何
是伽藍中人師曰作麽作麽曰忽遇客來將何¶祇待師
曰喫茶去¶
　　　白水仁禪師法嗣¶
<pb:KR6q0012_WYG_013-90b>
京兆府重雲智暉禪師咸泰高氏子總角之歲好遊¶佛
宇誓志出家父母不能止禮圭峯温禪師剃度後¶謁白
水獨領微言潛通袐鍵尋回洛卜于中灘創温¶室院常
施水給藥為事有比邱患白癩衆惡之唯師¶與之摩洗
如常俄有神光異香旣而訝之遂失所在<md:KR6q0012_X_013-0281b>¶遺瘡痂馨香
酷烈遂聚而塑觀音像以藏之師後忽¶欲歸終南圭峯
舊居一日閒步巖岫間如常寢處倐¶覩摩衲數珠銅瓶
㯶笠觸之即壞謂侍者曰此吾前¶身道具耳就兹建寺
<pb:KR6q0012_WYG_013-91a>
以酬宿因當薙草間有祥雲蔽¶日屯于峯頂久而不散
因目為重雲山猛獸皆自引¶去及塞龍潭以通徑龍亦
他徙後唐明宗賜額曰長¶興學侶臻萃上堂僧問如何
是歸根得㫖師曰早是¶忘却不憶塵生曰如何是隨照
失宗師曰家遭劫賊¶問不憶塵生如何是進身一路師
曰足下已生草前¶程萬丈坑問要路坦然如何踐履師
曰我若指汝則¶東西南北去也問如何是重雲秤師曰
任將天下勘¶問如何是截鐵之言師曰寧死不犯問如
<pb:KR6q0012_WYG_013-91b>
何是迦葉¶親聞底事師曰重雲記不得問如何是重雲
境師曰¶四時花蔟蔟三冬異草青師闡法四十餘年節
度使¶王彦超微時常從師遊欲為沙門師熟視曰汝世
緣¶深當為我家垣牆王公後果鎮永興申弟子禮師將¶
順世先與王公言别囑䕶法門王公泣曰師忍棄弟¶子
乎師笑曰借千年亦一别耳及歸書偈示衆曰我¶有一
間舍父母為修蓋住來八十年近來覺損壊早¶擬移别
處事涉有憎愛待他摧毁時彼此無妨礙乃¶跏趺而逝
<pb:KR6q0012_WYG_013-92a>
塔于本山¶
杭州瑞龍院幼璋禪師唐相國夏侯孜之猶子也大¶中
初伯父司空出鎮廣陵師方七歲遊慧照寺聞誦¶法華
志求出家伯父初不允因師絶飲食不得已而<md:KR6q0012_X_013-0281c>¶許之師
慧逺禪師後遊諸禪㑹薯山白水咸受心訣¶咸通十三
年至江陵騰騰和尚囑之曰汝往天台尋¶靜而棲遇安
卽止已而又值憨憨和尚撫而記曰汝¶却後四十年有
巾子山下菩薩王於江南當此時吾¶道昌矣尋抵天台
<pb:KR6q0012_WYG_013-92b>
山於靜安鄕創福唐院乃契騰騰¶之言又住隱龍院中
和四年浙東饑疫師於温台明¶三郡收瘞遺骸時謂悲
増大士雪峯嘗往見之遺㯶¶櫚拂子而去天祐三年錢
尚父遣使童建賫衣服香¶藥入山致請至府庭署志德
大師館于功臣堂日親¶問法師請每年於天台山建金
光明道場諸郡黒白¶大㑹逾月而散(光明大㑹/始於師也)將辭歸
山王加戀慕於府¶城建瑞龍院(文穆王改/為寶山院)延請開法時
禪門興盛斯則¶憨憨懸記應矣上堂老僧頃年遊厯江
<pb:KR6q0012_WYG_013-93a>
外嶺南荆湖¶但有知識叢林無不㕘問來蓋為今日與
諸人聚㑹¶各要知箇去處然諸方終無異說秖教當人
歇却狂¶心休從他覓但隨方任真亦無真可任隨時受
用亦¶無時可用設垂慈苦口且不可呼晝作夜更饒善
巧¶終不能指東為西脫或能爾自是神通作怪非干我¶
事若是學語之流不自省已知非直欲向空裏採花¶波
中取月還著得心力麽汝今各且退思忽然肯去¶始知
瑞龍老漢事不獲已迂回太甚還肯麽時有僧¶問如何
<pb:KR6q0012_WYG_013-93b>
是瑞龍境師曰道汝不見得麽曰如何是境¶中人師曰
後生可畏問廓然無雲如何是中秋月師¶曰最好是無
雲曰恁麽則一輪高挂萬國同觀去也<md:KR6q0012_X_013-0282a>¶師曰捏目之子
難與言天成二年丁亥四月乞墳塔¶于尚父父命陸仁
璋於西關選勝地建塔創院改天¶台隱龍為隱迹塔畢
師入府庭辭尚父囑以護法尅¶期順寂尚父悲悼遣僧
正集在城宿德迎引入塔¶
　　　白馬儒禪師法嗣¶
<pb:KR6q0012_WYG_013-94a>
興元府青剉山如觀禪師僧問如何是和尚家風師¶曰
無底籃子拾生菜問如何是青剉境師曰三冬華¶木秀
九夏雪霜飛¶
　　　龍牙遁禪師法嗣¶
潭州報慈藏嶼匡化禪師僧問心眼相見時如何師¶曰
向汝道甚麽問如何是實見處師曰絲毫不隔曰¶恁麽
則見也師曰南泉甚好去處問如何是西來意¶師曰昨
夜三更送過江問臨機便用時如何師曰海¶東有果𣗳
<pb:KR6q0012_WYG_013-94b>
頭心問如何是眞如佛性師曰阿誰無問¶如何是向上
一路師曰郴連道永問和尚年多少師¶曰秋來黄葉落
春到便開花問僧甚處來曰卧龍來¶師曰在彼多少時
曰經冬過夏師曰龍門無宿客為¶甚麽在彼許多時曰
師子窟中無異獸師曰汝試作¶師子吼看曰某甲若作
師子吼卽無和尚師曰念汝¶新到放汝三十棒問如何
是湖南境師曰艛船戰棹¶曰還許學人遊翫也無師曰
一任闍黎打僜問和尚¶百年後有人問如何祇對師曰
<pb:KR6q0012_WYG_013-95a>
分明記取問情生智¶隔想變體殊秖如情未生時如何
師曰隔曰情未生¶時隔箇甚麽師曰這箇梢郎子未遇
人在問如何是<md:KR6q0012_X_013-0282b>¶龍牙山師曰益陽⬤邊曰如何卽是師
曰不擬曰如¶何是不擬去師曰恁麽則不是問古人靣
壁意㫖如¶何師良久却召僧僧應諾師曰你去别時來
上堂一¶句徧大地一句纔問便道一句問亦不道僧問
如何¶是徧大地句師曰無空闕曰如何是纔問便道句
師¶曰低聲低聲曰如何是問亦不道句師曰便合知時¶
<pb:KR6q0012_WYG_013-95b>
襄州含珠山審哲禪師僧問如何是和尚深深處師¶曰
寸釘纔入木九牛拽不出問如何是正法眼師曰¶門前
神𣗳子問如何是佛法大意師曰貧兒抱子渡¶恩愛競
隨流問僧有亦不是無亦不是不有不無亦¶不是汝本
來名箇甚麽曰學人已具名了師曰具名¶卽不無畢竟
名箇甚麽曰秖這莫便是否師曰且喜¶没交涉曰如何
卽是師曰親切處更請一問曰學人¶道不得請和尚道
師曰别日來與汝道曰卽今為甚¶麽不道師曰覓箇領
<pb:KR6q0012_WYG_013-96a>
話人不可得又問僧張王李趙¶不是汝本來姓汝本來
姓箇甚麽曰與和尚同姓師¶曰同姓卽且從汝本來姓
箇甚麽曰待漢水逆流却¶向和尚道師曰卽今為甚麽
不道曰漢水逆流也未¶師休去問隨緣認得時如何師
曰是甚麽問如何是¶無位眞人師曰别安排又爭得曰
不安排時如何師¶曰無位眞人問如何是眞經師曰阿
彌陀¶
西川存禪師僧問學人解問誵訛句請師舉起訝人¶機
<pb:KR6q0012_WYG_013-96b>
師曰巢父不牽牛許由不洗耳問具足底人來師¶還接
否師便打<md:KR6q0012_X_013-0282c>¶
　　　華嚴靜禪師法嗣¶
鳳翔府紫陵匡一定覺禪師初到蟠龍見僧問碧潭¶清
似鏡蟠龍何處安龍曰沈沙不見底浮浪足巑岏¶師不
肯龍請師道師曰金龍迥透青霄外潭中豈滯¶玉輪機
龍肯之住後僧問未作人身已前作甚麽來¶師曰石牛
步步火中行返顧休銜日中草問智識路¶絶思議併忘
<pb:KR6q0012_WYG_013-97a>
時如何師曰停囚長智養病䘮軀¶
　　　九峯滿禪師法嗣¶
洪州同安院威禪師僧問牛頭未見四祖時如何師¶曰
路邊神𣗳子見者盡擎拳曰見後如何師曰室内¶無靈
牀渾家不著孝問祖意教意是同是别師曰玉¶兔不曽
知曉意金烏爭肯夜頭明問如何是同安一¶曲師曰靈
琴不别人間韻知音豈度伯牙門曰未審¶何人和得師
曰木馬嘶時從彼聽石人拊掌阿誰聞¶曰或遇知音時
<pb:KR6q0012_WYG_013-97b>
如何師曰知音不度耳達者豈同聞¶師一日遊山大衆
隨後師曰堦前翠竹砌下黄花古¶人道真如般若同安
卽不然有僧曰古人也好和尚¶師曰不貪香餌味可謂
碧潭龍曰諸方眼目不怪淵¶明師曰闍黎閉目中秋坐
却笑月無光曰堦前翠竹¶砌下黄花又作麽生師曰安
南未伏塞北⬤降僧禮¶拜師曰名稱普聞師問僧寅晡
飲啄無處藏身你道¶有此道理麽曰和尚作麽生師打
一拂子僧曰撲手¶征人徒誇好手師曰握鞭側帽豈是
<pb:KR6q0012_WYG_013-98a>
闍黎曰今古之¶道何處藏身師曰闍黎作麽生僧珍重
便出師曰未<md:KR6q0012_X_013-0283a>¶在¶
　　　北院通禪師法嗣¶
京兆府香城和尚初㕘北院問曰一似兩箇時如何¶院
曰一箇賺汝師乃有省僧問三光景色謝照燭事¶如何
師曰朝邑峯前卓五彩曰不涉文彩事作麽生¶師曰如
今特地過江來問向上一路請師舉唱師曰¶釣絲鉤不
出問牛頭還得四祖意否師曰沙書下㸃¶落千字曰下
<pb:KR6q0012_WYG_013-98b>
㸃後如何師曰别將一撮表人天曰恁¶麽則人人有也
師曰汝又作麽生問囊無繫蟻之絲¶厨絶聚蠅之糝時
如何師曰日捨不求思從妄得¶¶
　
　
　
　
　五燈㑹元卷十三
