# -*- mode: mandoku-view -*-
#+TITLE: 五燈會元
#+DATE: 2015-08-30 21:42:48
#+PROPERTY: BASEEDITION X
#+PROPERTY: WITNESS WYG
#+PROPERTY: JUAN 0

¶<pb:KR6q0012_WYG_000-1a>
欽定四庫全書　　　　　子部十三
　五燈㑹元　　　　　　　釋家𩔖
　　提要
　　　　(臣/)等謹案五燈㑹元二十卷宋釋普濟撰普
　　　　濟字大川靈𨼆寺僧也其書取釋道原景徳
　　　　傳燈録駙馬都尉李遵勗天聖廣燈録釋維
　　　　白建中靖國續燈録釋道明聨燈㑹要釋正
　　　　受嘉泰普燈録凡五種撮其要㫖彚為一書
<pb:KR6q0012_WYG_000-1b>
　　　　首卷叙七佛以下傳法世系次卷以後則叙
　　　　四祖以下分派支流各按法嗣世數載入焉
　　　　盖禪宗自慧能而後流派滋多有良价號洞
　　　　下宗文偃號雲門宗文益號法眼宗靈祐慧
　　　　寂號溈仰宗義元號臨濟宗學徒傳授幾徧
　　　　海内宗門撰述亦日以紛繁五燈之書逓相
　　　　推衍至有百餘卷説者或譏其冗蔓轇轕數
　　　　千萬言不離文字於彼教中直指人心之説
<pb:KR6q0012_WYG_000-2a>
　　　　頗相剌謬是書刪掇精英去其冗雜叙録較
　　　　為簡要雖機縁語句悉見採摭而考論宗系
　　　　分篇臚列於釋氏之源流本末指掌了然例
　　　　以儒書盖亦淵源録學案之𩔖緇林故事實
　　　　可藉以考稽故焦竑經籍志於釋家𩔖中别
　　　　出傳記一門以此書與僧寶髙僧諸傳同收
　　　　入之均取其有資典故固非語録諸家但以
　　　　空言敷演者比也乾隆四十三年三月恭校
<pb:KR6q0012_WYG_000-2b>
　　　　上
　　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　官(臣/)陸　費　墀
<pb:KR6q0012_WYG_000-3a>
五燈㑹元原序
原夫菩提達磨遡大龜氏於釋迦文佛眴青蓮目而得
教外别傳之㫖之二十八代之祖也既佩佛心印於梁
普通之初至東震旦時學者方以講觀相高迺曰吾不
立文字直指人心見性成佛之為宗六傳至曹溪大鑑
支而為南嶽青原又分而為雲門臨濟曹洞溈仰法眼
五宗支分𣲖列演溢于天下矣圭峯密公禪源詮曰禪
之目有五曰外道禪曰凡夫禪曰小乘禪曰大乘禪曰
<pb:KR6q0012_WYG_000-3b>
最上乘禪若古高僧之功用與夫他宗之所謂禪者則
皆前四種禪惟達磨展轉相傳者頓同佛體逈異諸門
蓋最上乘禪也紫陽朱文公曰達磨盡翻窠臼倡為禪
宗視義學尤為高妙矣又曰顧盻指心性名言超有無
用是知文公深明别傳之㫖要非言教所及世之人徒
見公衛道植教之語而於吾氏未能窺斑嘗臠輒肆詆
訾是不知公也近時淛人黄氏自負博洽以教外别傳
為非佛氏之學而别為一學吁得稱通儒哉是又朱子
<pb:KR6q0012_WYG_000-4a>
之罪人矣别傳之道本無言説然必因言顯道顧雖明
悟如釋迦文佛亦由然燈記莂故知祖祖授受機語不
得無述焉宋景德間呉僧道原作傳燈錄真宗詔翰林
學士楊億裁正而敘之天聖中駙馬都尉李遵朂為廣
燈錄仁宗御製敘建中靖國元年佛國白禪師成續燈
錄徽宗作序淳熙十年淨慈晦翁明禪師作聮燈㑹要
淡齋李泳序之嘉泰中雷庵受禪師作普燈錄陸游敘
斯五燈之所由始與藏典並傳宋季靈隱大川禪師濟
<pb:KR6q0012_WYG_000-4b>
公以五燈為書浩博學者罕能通究迺集學徒作五燈
㑹元以惠後學恩至渥也國朝至元間於越雲壑瑞禪
師作心燈錄最為詳盡特援丘𤣥素所製塔銘以龍潭
信公出馬祖下致或人沮抑不大傳于世識者惜焉法
華經曰世尊放眉間白毫相光照東方萬八千世界慈
氏發問文殊決疑以謂日月燈明佛本光瑞如此維摩
經云有法門名無盡燈無盡燈者如一燈然百千燈冥
者皆明明終不盡昔王介甫呂吉甫同在譯經院介甫
<pb:KR6q0012_WYG_000-5a>
曰所謂日月燈明佛為何義吉甫曰日月迭相為明而
不能並明其能並日月之明而破諸幽暗者惟燈為然
介甫擊節稱善吾宗以傳燈喻諸心法而相授受者其
有㫖哉㑹稽開元大沙門業海清公蚤叅佛智熙公于
南屏既得其㫖復典其藏教久而歸故隱闢一室以禪
燕自娯廣智訢公題之曰那伽室而銘之其鄉先生韓
莊節公為之記公今年及八十每慨五燈㑹元板燬學
者於佛祖機語無所攷見於是罄衣鉢之資以倡施者
<pb:KR6q0012_WYG_000-5b>
惟是太尉開府儀同三司上柱國江浙等處行中書省
左丞相兼知行樞密院領行宣政院事喀喇公首捐俸
資而呉越諸師聞而翕然相之板刻既成使其叅徒妙
嚴徴言敘其端予視清公蓋諸父也嘗承其教誡挹其
高風兹復樂公之所以為惠來學之志有成用不辭蕪
陋而序之云爾至正廿四年龍集甲辰夏四月結制後
五日杭中天竺天厯萬壽永祚禪寺住持番易釋廷俊
序江淛等處行中書省左右司員外郎林鏞書
